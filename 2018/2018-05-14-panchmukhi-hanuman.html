---
layout: post
title: पंचमुखी हनुमान में है भगवान शंकर के पांच अवतारों की शक्ति
date: 2018-05-14 15:48:20.000000000 -07:00
type: post
parent_id: '0'
published: true
password: ''
status: publish
categories:
- Shiv
tags:
- bajrang bali
- bhagwan shiv
- hanuman
- hanuman ji
- hanuman katha
- shiv
- अहिरावण
- अहिरावण का वध
- अहिरावण द्वारा राम-लक्ष्मण को पाताललोक ले जाना
- पंचमुख
- पंचमुखी हनुमान
- पाताललोक
- पौराणिक कथाएं
- बजरंगबली
- मकरध्वज
- हनुमानजी
- हनुमानजी की आराधना
meta:
  _schema_ref: '2137'
  _vc_post_settings: a:1:{s:10:"vc_grid_id";a:0:{}}
  _edit_last: '1'
  _thumbnail_id: '3662'
  _yoast_wpseo_content_score: '30'
  _yoast_wpseo_primary_category: '6'
  post_views_count: '2150'
  _yoast_wpseo_focuskw: हनुमान
  _yoast_wpseo_title: पंचमुखी हनुमान में है भगवान शंकर के पांच अवतारों की शक्ति -
    Aaradhika.com
  _yoast_wpseo_metadesc: पंचमुखी हनुमानजी में भगवान के पांच अवतारों की शक्ति समायी
    है, इसलिए महानतम ऊर्जा के धनी हनुमानजी कठिन-से-कठिनतम किसी भी कार्य या समस्या
    को चुटकी बजाते हुए हल कर देते है ।
  _yoast_wpseo_linkdex: '71'
  _is_empty_after_transformation: 'no'
  _has_warnings_after_transformation: 'no'
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:46:"https://aaradhika.com/shiv/panchmukhi-hanuman/";}s:3:"url";s:46:"https://aaradhika.com/shiv/panchmukhi-hanuman/";s:8:"headline";s:109:"पंचमुखी
    हनुमान में है भगवान शंकर के पांच...";s:13:"datePublished";s:25:"2018-05-14T15:48:20+00:00";s:12:"dateModified";s:25:"2018-05-14T15:49:29+00:00";s:9:"publisher";a:4:{s:5:"@type";s:12:"Organization";s:3:"@id";s:35:"https://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"https://aaradhika.com/wp-content/uploads/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:79:"https://aaradhika.com/wp-content/uploads/2018/05/panchmukhi-hanuman-bhagwan.jpg";s:5:"width";i:909;s:6:"height";i:562;}s:14:"articleSection";s:4:"Shiv";s:11:"description";s:442:"पंचमुखी
    हनुमानजी में भगवान के पांच अवतारों की शक्ति समायी है, इसलिए महानतम ऊर्जा के धनी
    हनुमानजी कठिन-से-कठिनतम किसी भी कार्य या समस्या को चुटकी बजाते हुए हल कर देते
    है ।";s:6:"author";a:4:{s:5:"@type";s:6:"Person";s:4:"name";s:15:"Archana Agarwal";s:3:"url";s:41:"https://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:81:"https://secure.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _yoast_wpseo_focuskw_text_input: हनुमान
  _schema_json_timestamp: '1563533813'
author:
  login: archanaagwl
  email: archana.agwl@gmail.com
  display_name: Archana Agarwal
  first_name: Archana
  last_name: Agarwal
permalink: "/shiv/panchmukhi-hanuman/"
excerpt: पंचमुखी हनुमानजी में भगवान के पांच अवतारों की शक्ति समायी है, इसलिए महानतम
  ऊर्जा के धनी हनुमानजी कठिन-से-कठिनतम किसी भी कार्य या समस्या को चुटकी बजाते हुए
  हल कर देते है ।
---
<p><a href="http://aaradhika.com/shiv/"><b>शंकरजी</b></a><span style="font-weight: 400;"> के पांचमुख—तत्पुरुष, सद्योजात, वामदेव, अघोर व ईशान हैं; उन्हीं शंकरजी के अंशावतार </span><a href="http://aaradhika.com/tag/hanuman/"><b>हनुमानजी</b></a><span style="font-weight: 400;"> भी पंचमुखी हैं । </span><b>मार्गशीर्ष (अगहन) मास की कृष्णपक्ष की अष्टमी तिथि को, पुष्य नक्षत्र में, सिंहलग्न तथा मंगल के दिन पंचमुखी हनुमानजी ने अवतार धारण किया । </b><span style="font-weight: 400;">हनुमानजी का यह स्वरूप सभी प्रकार की सिद्धियों को देने वाला है । हनुमानजी का एकमुखी, पंचमुखी और ग्यारहमुखी स्वरूप ही अधिक प्रचलित हैं ।</span></p>
<p><span style="font-weight: 400;">हनुमानजी के पांचों मुखों के बारे में </span><a href="https://www.exoticindiaart.com/book/details/sri-vidyarnava-tantram-of-sri-vidyaranya-sanskrit-text-with-hindi-translation-and-explanation-set-of-5-volumes-NZA081/"><b>श्रीविद्यार्णव-तन्त्र</b></a><span style="font-weight: 400;"> में इस प्रकार कहा गया है—</span></p>
<blockquote><p><strong>पंचवक्त्रं महाभीमं त्रिपंचनयनैर्युतम् ।</strong><br />
<strong>बाहुभिर्दशभिर्युक्तं सर्वकाम्यार्थ सिद्धिदम् ।।</strong></p></blockquote>
<p><span style="font-weight: 400;">विराट्स्वरूप वाले हनुमानजी के पांचमुख, पन्द्रह नेत्र हैं और दस भुजाएं हैं जिनमें दस आयुध हैं—‘खड्ग, त्रिशूल, खटवांग, पाश, अंकुश, पर्वत, स्तम्भ, मुष्टि, गदा और वृक्ष की डाली । </span></p>
<p><span style="font-weight: 400;">▪️ पंचमुखी हनुमानजी का </span><b>पूर्व की ओर का मुख वानर का</b><span style="font-weight: 400;"> है जिसकी प्रभा करोड़ों सूर्य के समान है । वह विकराल दाढ़ों वाला है और उसकी भृकुटियां (भौंहे) चढ़ी हुई हैं ।</span></p>
<p><b>▪️ दक्षिण की ओर वाला मुख नृसिंह भगवान का</b><span style="font-weight: 400;"> है । यह अत्यन्त उग्र तेज वाला भयानक है किन्तु शरण में आए हुए के भय को दूर करने वाला है ।</span></p>
<p><b>▪️ पश्चिम दिशा वाला मुख गरुड़ का </b><span style="font-weight: 400;">है । इसकी चोंच टेढ़ी है । यह सभी नागों के विष और भूत-प्रेत को भगाने वाला है । इससे समस्त रोगों का नाश होता है ।</span></p>
<p><b>▪️ इनका उत्तर की ओर वाला मुख वाराह (सूकर) </b><span style="font-weight: 400;">का है जिसका आकाश के समान कृष्णवर्ण है । इस मुख के दर्शन से पाताल में रहने वाले जीवों, सिंह व वेताल के भय का और ज्वर का नाश होता है ।</span></p>
<p><span style="font-weight: 400;">▪️ पंचमुखी हनुमानजी का </span><b>ऊपर की ओर उठा हुआ मुख हयग्रीव (घोड़े) का</b><span style="font-weight: 400;"> है । यह बहुत भयानक है और असुरों का संहार करने वाला है । इसी मुख के द्वारा हनुमानजी ने तारक नामक महादैत्य का वध किया था ।</span></p>
<h2><b>पंचमुखी हनुमानजी में है भगवान के पांच अवतारों की शक्ति </b></h2>
<p><span style="font-weight: 400;">पंचमुखी हनुमानजी में भगवान के पांच अवतारों की शक्ति समायी हुयी है इसलिए वे किसी भी महान कार्य को करने में समर्थ हैं । पंचमुखी हनुमानजी की पूजा-अर्चना से वराह, नृसिंह, हयग्रीव, गरुड़ और शंकरजी की उपासना का फल प्राप्त हो जाता है । जैसे गरुड़जी वैकुण्ठ में भगवान विष्णु की सेवा में लगे रहते हैं वैसे ही हनुमानजी </span><a href="http://aaradhika.com/ram/"><b>श्रीराम</b></a><span style="font-weight: 400;"> की सेवा में लगे रहते हैं । जैसे <a href="https://en.wikipedia.org/wiki/Garuda">गरुड़</a> की पीठ पर भगवान विष्णु बैठते हैं वैसे ही हनुमानजी की पीठ पर श्रीराम-लक्ष्मण बैठते हैं । गरुड़जी अपनी मां के लिए स्वर्ग से अमृत लाये थे, वैसे ही हनुमानजी लक्ष्मणजी के लिए संजीवनी-बूटी लेकर आए ।</span></p>
<h2><b>हनुमानजी के पंचमुख की आराधना से मिलते हैं पांच वरदान</b></h2>
<p><span style="font-weight: 400;">हनुमानजी के पंचमुखी विग्रह की आराधना से पांच वरदान प्राप्त होते हैं । नरसिंहमुख की सहायता से </span><b>शत्रु पर विजय, </b><span style="font-weight: 400;">गरुड़मुख की आराधना से </span><b>सभी दोषों पर विजय,</b><span style="font-weight: 400;"> वराहमुख की सहायता से </span><b>समस्त प्रकार की समृद्धि </b><span style="font-weight: 400;">तथा हयग्रीवमुख की सहायता से </span><b>ज्ञान की प्राप्ति </b><span style="font-weight: 400;">होती है। हनुमानमुख से साधक को </span><b>साहस एवं आत्मविश्वास </b><span style="font-weight: 400;">की प्राप्ति होती है । </span></p>
<p><span style="font-weight: 400;">हनुमानजी के पांचों मुखों में तीन-तीन सुन्दर नेत्र आध्यात्मिक, आधिदैविक तथा आधिभौतिक तापों (काम, क्रोध और लोभ) से छुड़ाने वाले हैं ।</span></p>
<p><span style="font-weight: 400;">पंचमुखी हनुमानजी सभी सिद्धियों को देने वाले, सभी अमंगलों को हरने वाले तथा सभी प्रकार का मंगल करने वाले—</span><b>मंगल भवन अमंगलहारी</b><span style="font-weight: 400;"> हैं ।</span></p>
<h2><b>हनुमानजी ने क्यों धारण किए पंचमुख ?</b></h2>
<p><span style="font-weight: 400;">श्रीराम और रावण के युद्ध में जब मेघनाद की मृत्यु हो गयी तब रावण धैर्य न रख सका और अपनी विजय के उपाय सोचने लगा । तब उसे अपने सहयोगी और पाताल के राक्षसराज अहिरावण की याद आई जो मां भवानी का परम भक्त होने के साथ साथ तंत्र-मंत्र का ज्ञाता था । रावण सीधे देवी मन्दिर में जाकर पूजा में तल्लीन हो गया । उसकी आराधना से आकृष्ट होकर अहिरावण वहां पहुंचा तो रावण ने उससे कहा—‘तुम किसी तरह राम और लक्ष्मण को अपनी पुरी में ले आओ और वहां उनका वध कर डालो; फिर ये वानर-भालू तो अपने-आप ही भाग जाएंगे ।’</span></p>
<p><span style="font-weight: 400;">रात्रि के समय जब श्रीराम की सेना शयन कर रही थी तब हनुमानजी ने अपनी पूंछ बढ़ाकर चारों ओर से सबको घेरे में ले लिया । अहिरावण विभीषण का वेष बनाकर अंदर प्रवेश कर गए । अहिरावण ने सोते हुए अनन्त सौन्दर्य के सागर श्रीराम-लक्ष्मण को देखा तो देखता ही रह गया । उसने अपने माया के दम पर भगवान राम की सारी सेना को निद्रा में डाल दिया तथा राम एव लक्ष्मण का अपहरण कर उन्हें पाताललोक ले गया।  </span><span style="font-weight: 400;"><br />
</span><span style="font-weight: 400;">आकाश में तीव्र प्रकाश से सारी वानर सेना जाग गयी । विभीषण ने यह पहचान लिया कि यह कार्य अहिरावण का है और उसने हनुमानजी को श्रीराम और लक्ष्मण की सहायता करने के लिए पाताललोक जाने को कहा । </span></p>
<p><span style="font-weight: 400;">हनुमानजी पाताललोक की पूरी जानकारी प्राप्त कर पाताललोक पहुंचे । पाताललोक के द्वार पर उन्हें उनका पुत्र मकरध्वज मिला । हनुमानजी ने आश्चर्यचकित होकर कहा—‘हनुमान तो बाल ब्रह्मचारी हैं । तुम उनके पुत्र कैसे ?’</span></p>
<p><span style="font-weight: 400;">मकरध्वज ने कहा कि जब लंकादहन के बाद आप समुद्र में पूंछ बुझाकर स्नान कर रहे थे तब श्रम के कारण आपके शरीर से स्वेद (पसीना) झर रहा था जिसे एक मछली ने पी लिया । वह मछली पकड़कर जब अहिरावण की रसोई में लाई गयी और उसे काटा गया तो मेरा जन्म हुआ । अहिरावण ने ही मेरा पालन-पोषण किया इसलिए मैं उसके नगर की रक्षा करता हूँ । हनुमानजी का मकरध्वज से बाहुयुद्ध हुआ और वे उसे बांधकर देवी मन्दिर पहुंचे जहां श्रीराम और लक्ष्मण की बलि दी जानी थी । हनुमानजी को देखते ही देवी अदृश्य हो गयीं और उनकी जगह स्वयं रामदूत देवी के रूप में खड़े हो गए ।</span></p>
<p><span style="font-weight: 400;">उसी समय श्रीराम ने लक्ष्मण से कहा—</span><b>‘आपत्ति के समय सभी प्राणी मेरा स्मरण करते हैं, किन्तु मेरी आपदाओं को दूर करने वाले तो केवल पवनकुमार ही हैं । अत: हम उन्हीं का स्मरण करें ।’</b></p>
<p><span style="font-weight: 400;">लक्ष्मणजी ने कहा—‘यहां हनुमान कहां ?’ श्रीराम ने कहा—</span><b>‘पवनपुत्र कहां नहीं हैं ? वे तो पृथ्वी के कण-कण में विद्यमान है । मुझे तो देवी के रूप में भी उन्हीं के दर्शन हो रहे हैं ।’</b></p>
<h2><b>श्रीराम के प्राणों की रक्षा के लिए हनुमानजी ने धारण किए पंचमुख</b></h2>
<p><span style="font-weight: 400;">हनुमानजी ने वहां पांच दीपक पांच जगह पर पांच दिशाओं में रखे देखे जिसे अहिरावण ने मां भवानी की पूजा के लिए जलाया था । ऐसी मान्यता थी कि इन पांचों दीपकों को एक साथ बुझाने पर अहिरावण का वध हो जाएगा । हनुमानजी ने इसी कारण पंचमुखी रूप धरकर वे पांचों दीप बुझा दिए  और अहिरावण का वध कर श्रीराम और लक्ष्मण को कंधों पर बैठाकर लंका की ओर उड़ चले । </span></p>
<p><b>‘श्रीहनुमत्-महाकाव्य’</b><span style="font-weight: 400;"> के अनुसार एक बार पांच मुख वाला राक्षस भयंकर उत्पात करने लगा । उसे ब्रह्माजी से वरदान मिला था कि उसके जैसे रूप वाला व्यक्ति ही उसे मार सकता है । देवताओं की प्रार्थना पर भगवान ने हनुमानजी को उस राक्षस को मारने की आज्ञा दी । तब हनुमानजी ने वानर, नरसिंह, वाराह, हयग्रीव और गरुड़—इन पंचमुख को धारण कर राक्षस का अंत कर दिया ।</span></p>
<h2><b>पंचमुखी हनुमानजी का ध्यान</b></h2>
<blockquote><p><strong>पंचास्यमच्युतमनेक विचित्रवीर्यं</strong><br />
<strong>वक्त्रं सुशंखविधृतं कपिराज वर्यम् ।</strong><br />
<strong>पीताम्बरादि मुकुटैरभि शोभितांगं</strong><br />
<strong>पिंगाक्षमाद्यमनिशंमनसा स्मरामि ।। (श्रीविद्यार्णव-तन्त्र)</strong></p></blockquote>
<p><span style="font-weight: 400;">पंचमुखी हनुमान पीताम्बर और मुकुट से अलंकृत हैं । इनके नेत्र पीले रंग के हैं । इसलिए इन्हें </span><b>‘पिंगाक्ष’</b><span style="font-weight: 400;"> कहा जाता है । हनुमानजी के नेत्र अत्यन्त करुणापूर्ण और संकट और चिन्ताओं को दूर कर भक्तों को सुख देने वाले हैं । हनुमानजी के नेत्रों की यही विशेषता है कि वे अपने स्वामी श्रीराम के चरणों के दर्शन के लिए सदैव लालायित रहते हैं ।</span></p>
<h1><b>मन्त्र</b></h1>
<p><span style="font-weight: 400;">उनका द्वादशाक्षर मन्त्र है—</span></p>
<blockquote><p><strong>‘ॐ हं हनुमते रुद्रात्मकाय हुं फट् ।’</strong></p></blockquote>
<p><span style="font-weight: 400;">किसी भी पवित्र स्थान पर हनुमानजी के द्वादशाक्षर मन्त्र का एक लाख जप एवं आराधना करने से साधक को सफलता अवश्य मिलती है । ऐसा माना जाता है कि पुरश्चरण पूरा होने पर हनुमानजी अनुष्ठान करने वाले के सामने आधी रात को स्वयं दर्शन देते हैं ।</span></p>
<blockquote><p><strong>महाकाय महाबल महाबाहु महानख,</strong><br />
<strong>महानद महामुख महा मजबूत है ।</strong><br />
<strong>भनै कवि ‘मान’ महाबीर हनुमान महा-</strong><br />
<strong>देवन को देव महाराज रामदूत है।।</strong></p></blockquote>
