---
layout: post
title: क्या संतों को भगवान के दर्शन होते हैं ?
date: 2018-04-26 04:43:40.000000000 -07:00
type: post
parent_id: '0'
published: true
password: ''
status: publish
categories:
- Shri Krishna
tags:
- bhagwan
- Krishna
- saint Narayan swami and shrikrishna
- shri krishna
- shrikrishna leela
- siddh sant
- vrindaban
- vrindavan
- कुसुम सरोवर
- भक्त और भगवान
- भक्त नारायण स्वामी
- भक्ति कथाएं
- भगवान श्रीकृष्ण
- श्रीकृष्ण लीला
- संत
- सिद्ध संत
meta:
  _vc_post_settings: a:1:{s:10:"vc_grid_id";a:0:{}}
  _edit_last: '1'
  _schema_ref: '2137'
  _thumbnail_id: '3621'
  _schema_json_timestamp: '1563441708'
  td_post_theme_settings: a:1:{s:16:"td_post_template";s:17:"single_template_3";}
  _yoast_wpseo_title: श्रीकृष्ण की व्रजलीला के सखा नारायण स्वामी - aaradhika.com
  _yoast_wpseo_metadesc: मैं उसके पीछे-पीछे गिरिराज तक दौड़ता हूँ । गिरिराज पर्वत
    पर आकर मुझे लगता है कि वह मेरे पीछे खड़ा है तो मैं उसे पकड़ने के लिए उसके पीछे
    दौड़ पड़ता हूँ और वह मुझे कुसुम सरोवर तक ले आता है । इस तरह कई दिनों से मैं उसे
    पकड़ने के लिए कुसुम सरोवर से गिरिराज पर्वत और गिरिराज से कुसुम सरोवर तक की दौड़
    लगा रहा हूँ ।’
  _yoast_wpseo_content_score: '30'
  _yoast_wpseo_primary_category: '10'
  post_views_count: '2008'
  _has_warnings_after_transformation: 'no'
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:44:"https://aaradhika.com/krishna/narayan-swami/";}s:3:"url";s:44:"https://aaradhika.com/krishna/narayan-swami/";s:8:"headline";s:100:"क्या
    संतों को भगवान के दर्शन होते हैं...";s:13:"datePublished";s:25:"2018-04-26T04:43:40+00:00";s:12:"dateModified";s:25:"2018-04-26T04:45:10+00:00";s:9:"publisher";a:4:{s:5:"@type";s:12:"Organization";s:3:"@id";s:35:"https://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"https://aaradhika.com/wp-content/uploads/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:88:"https://aaradhika.com/wp-content/uploads/2018/04/krishna-bhagwan-with-narayan-swami.jpeg";s:5:"width";i:1280;s:6:"height";i:1024;}s:14:"articleSection";s:12:"Shri
    Krishna";s:11:"description";s:792:"मैं उसके पीछे-पीछे गिरिराज तक दौड़ता हूँ ।
    गिरिराज पर्वत पर आकर मुझे लगता है कि वह मेरे पीछे खड़ा है तो मैं उसे पकड़ने के
    लिए उसके पीछे दौड़ पड़ता हूँ और वह मुझे कुसुम सरोवर तक ले आता है । इस तरह कई दिनों
    से मैं उसे पकड़ने के लिए कुसुम सरोवर से गिरिराज पर्वत और गिरिराज से कुसुम सरोवर
    तक की दौड़ लगा रहा हूँ ।’";s:6:"author";a:4:{s:5:"@type";s:6:"Person";s:4:"name";s:15:"Archana
    Agarwal";s:3:"url";s:41:"https://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:81:"https://secure.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _is_empty_after_transformation: 'no'
author:
  login: archanaagwl
  email: archana.agwl@gmail.com
  display_name: Archana Agarwal
  first_name: Archana
  last_name: Agarwal
permalink: "/krishna/narayan-swami/"
excerpt: मैं उसके पीछे-पीछे गिरिराज तक दौड़ता हूँ । गिरिराज पर्वत पर आकर मुझे लगता
  है कि वह मेरे पीछे खड़ा है तो मैं उसे पकड़ने के लिए उसके पीछे दौड़ पड़ता हूँ और
  वह मुझे कुसुम सरोवर तक ले आता है । इस तरह कई दिनों से मैं उसे पकड़ने के लिए कुसुम
  सरोवर से गिरिराज पर्वत और गिरिराज से कुसुम सरोवर तक की दौड़ लगा रहा हूँ ।’
---
<h1><b>भारतवर्ष है</b> <b>सिद्ध, संत और महात्माओं की भूमि</b></h1>
<p><span style="font-weight: 400;">भारतभूमि सिद्ध, संत और महात्माओं की भूमि है । यहां एक-से-बढ़कर-एक सिद्ध संत हुए हैं । देवता, मनुष्य, राजा, प्रजा—सबमें सच्चे संतों का स्थान सबसे ऊंचा है । स्वयं भगवान नारायण ने सृष्टि के आरम्भ में संतरूप में नारायण ऋषि होकर तप किया था । </span></p>
<h2><b>संत हृदय नवनीत समाना</b></h2>
<p><span style="font-weight: 400;">संत परमात्मा को अत्यन्त प्यारे होते हैं, क्योंकि वे केवल भगवान को चाहते हैं, उनके ऐश्वर्य या माया (वैभव) को नहीं । कुछ संत दास्यभाव से भगवान का भजन करते हैं, वह भगवान की अनन्तकाल तक पदसेवा करना चाहते हैं, तो कुछ मधुरभाव से भजन करते हैं, वह गोलोक में हमेशा भगवान के साथ रहना चाहते हैं और जो संत निर्गुणभाव से भजन करते हैं, वह भी अनन्तकाल तक भगवान की चिन्मय सत्ता में विलीन हो जाने की इच्छा रखते हैं; इसलिए ऐसे संतों के लिए भगवान ही उनके हो जाते हैं । </span></p>
<h2><b>क्या संतों को भगवान के दर्शन होते हैं ?</b></h2>
<p><span style="font-weight: 400;">इसका उत्तर है ‘हां’ । भारतवर्ष में अनेक ऐसे संत हुए हैं जिन्हें भगवान के दर्शन हुए या जिनके साथ भगवान लीला करते थे । ऐसे संत संसार में थोड़े हैं परन्तु उनका अस्तित्व ही जगत में मंगल और कल्याण बनाए हुए है । सिद्ध संतों का स्वभाव बहुत ही भिन्न हुआ करता है । </span><b>एकान्त स्थान में दिन-रात उनका भगवान के साथ शरीर-मन-वाणी और आत्मा से सम्बन्ध बना रहता है इसलिए वे अपनी मौज में बने रहते हैं । अधिकांश सच्चे संत अपने को लोगों में प्रकट नहीं करते हैं ।</b><span style="font-weight: 400;"> ऐसे सच्चे संत हमारे बीच आते भी हैं परन्तु हम उन्हें पहचान नहीं पाते हैं । वे अपने अनन्य भक्तों को आज भी दर्शन देते रहते हैं ।</span></p>
<h1><b>श्रीकृष्ण की लीला के यन्त्र हैं संत</b></h1>
<p><span style="font-weight: 400;">संत भगवान की नित्यलीला के साधन होते हैं । संत और भगवान परस्पर सखा होकर लीला करते हैं । ऐसे ही एक संत ‘अहमदशाह’ का कहना है कि वैकुण्ठ में कल्पवृक्ष की छांह मुझे नहीं चाहिए मुझे तो <a href="http://aaradhika.com/krishna/vraj-thakur-shri-krishna/">व्रज</a> के ढाक के वृक्ष ही सुहावने लगते हैं जहां मेरा प्रीतम प्यारा मेरे साथ गलबहियां डाले खड़ा रहता है—</span></p>
<blockquote><p><strong>काह करिय वैकुंठ लै कलप बृच्छ की छांह ।</strong><br />
<strong>‘अहमद’ ढाक सुहावनो, जौं पीतम-गल बांह ।।</strong></p></blockquote>
<h2><b>श्रीकृष्ण और नारायण स्वामी का पकड़ा-पकड़ी का खेल</b></h2>
<p><span style="font-weight: 400;">संत नारायण स्वामी का जन्म सं. १८८५ में रावलपिण्डी में हुआ था । तीस वर्ष की आयु में वे सब कुछ त्यागकर प्रेम-संन्यास ग्रहणकर गोवर्धन में कुसुम सरोवर पर रहा करते थे । </span></p>
<h2><b>कुसुम सरोवर</b></h2>
<p><span style="font-weight: 400;">कुसुम सरोवर </span><b>व्रज</b><span style="font-weight: 400;"> के प्रधान सरोवरों में से एक है । इसे </span><b>कुसुमवन</b><span style="font-weight: 400;"> या </span><b>पुष्पवन</b><span style="font-weight: 400;"> भी कहा गया है । यह श्रीराधाकृष्ण की श्रृंगाररस की लीला का क्षेत्र है । </span><a href="http://aaradhika.com/krishna/shri-krishna-chaturbhujroop-shri-radha/"><b>श्रीराधारानी</b></a><span style="font-weight: 400;"> अपनी सखियों के साथ यहां प्रियतम </span><a href="http://aaradhika.com/krishna"><b>श्रीकृष्ण</b></a><span style="font-weight: 400;"> के लिए पुष्प चयन करने के लिए प्रतिदिन आती हैं । श्रीकृष्ण भी अपनी गोपमण्डली के साथ यहां गोचारण के लिए आते हैं । यह स्थान श्रीराधाकृष्ण की मिलनस्थली के रूप में भक्तों में पूजनीय है । इसलिए श्रीकृष्ण मिलन की इच्छा रखने वाले संतों की यह साधनास्थली रही है ।</span></p>
<h2><b>श्रीकृष्ण और नारायण स्वामी की सख्यलीला</b></h2>
<p><span style="font-weight: 400;">परम अनुरागी संत नारायण स्वामी श्रीकृष्ण को ही ब्रह्म मानते थे । श्रीकृष्ण प्रेम ही इनकी साधना का प्राण था । कुसुम सरोवर पर एक मन्दिर का पुजारी भी रहता था । एक दिन पुजारी ने देखा कि नारायण स्वामी पागल की भांति कुसुम सरोवर से गिरिराज पर्वत की ओर दौड़े जा रहे हैं । गिरिराज पर्वत के पास जाकर वे फिर पीछे की ओर दौड़ने लगे और दौड़ते-दौड़ते नारायण स्वामी कुसुम सरोवर तक लौट आए । इस प्रकार न जाने कितनी बार गिरिराज पर्वत की ओर दौड़कर जाते और फिर लौटकर कुसुम सरोवर तक दौड़ कर आते ।</span></p>
<p><span style="font-weight: 400;">पुजारी को आश्चर्य हुआ पर उसने नारायण स्वामी से कुछ पूछा नहीं । दूसरे दिन भी नारायण स्वामी वैसे ही दौड़ते रहे । यह क्रम कई दिन तक चला । एक दिन पुजारी से रहा नहीं गया और उसने नारायण स्वामी के चरण पकड़ कर पूछा--</span><b>’आप इस प्रकार दौड़ते क्यों रहते हैं ?’ </b></p>
<p><span style="font-weight: 400;">नारायण स्वामी उत्तर देने से बचने लगे परन्तु पुजारी अड़ गया और उनके चरण छोड़े ही नहीं । तब पुजारी का अत्यधिक प्रेम देखकर नारायण स्वामी बोले--</span></p>
<p><span style="font-weight: 400;">‘देखो ! मैं जाता हूँ कुसुम सरोवर भजन करने के लिए । लेकिन जैसे ही भजन के लिए नेत्र बंद करता हूँ वह कन्हैया मुझे कुछ दूरी पर खड़ा दिखायी देता है । </span></p>
<blockquote><p><strong>कन्हैया की आंखें हिरन-सी नशीली ।</strong><br />
<strong>कन्हैया की शोखी कली-सी रसीली ।।</strong><br />
<strong>कन्हैया की छवि दिल उड़ा लेने वाली ।</strong><br />
<strong>कन्हैया की सूरत लुभा लेने वाली।। (हज़रत नफीस खलीली)</strong></p></blockquote>
<p><b>उसकी हिरन-सी नशीली आंखों की रूपमाधुरी में फंसकर मैं पागल हो जाता हूँ और जैसे ही मैं उसे पकड़ने के लिए दौड़ता हूँ, वह भाग निकलता है । मैं उसके पीछे-पीछे गिरिराज तक दौड़ता हूँ । गिरिराज पर्वत पर आकर मुझे लगता है कि वह मेरे पीछे खड़ा है तो मैं उसे पकड़ने के लिए उसके पीछे दौड़ पड़ता हूँ और वह मुझे कुसुम सरोवर तक ले आता है । इस तरह कई दिनों से मैं उसे पकड़ने के लिए कुसुम सरोवर से गिरिराज पर्वत और गिरिराज पर्वत से कुसुम सरोवर तक की दौड़ लगा रहा हूँ ।’</b></p>
<blockquote><p><strong>जाहि लगन लगी घनस्याम की ।</strong><br />
<strong>x   x x   x x</strong><br />
<strong>नारायन बौरी भई डोलै, रही न काहू काम की।।</strong></p></blockquote>
<h2><b>परमात्मा के लिए तो कोई विरले भाग्यवान मनुष्य ही पागल होते हैं</b></h2>
<p><span style="font-weight: 400;">पुजारी ने आश्चर्यचकित होकर कहा--’आप उनसे कोई बात क्यों नहीं करते ?’ </span></p>
<p><span style="font-weight: 400;">नारायण स्वामी बोले--’पहले तो बहुत-सी बात याद रहती हैं कि उनसे ये पूछूंगा, वह भी पूछूंगा किन्तु उनकी नीलमणि-सी छवि को देखते ही सब कुछ भूल जाता हूँ; केवल उनकी याद बच रहती है । इस स्थिति को बयां करते हुए उनका पद है—</span></p>
<blockquote><p><strong>मोहन बस गयौ मेरे मन मैं।</strong><br />
<strong>जित देखूं तित ठाडौ ही दीसै, घर बाहर आंगन में ।।</strong><br />
<strong>लोक लाज कुल-कान छूटि गई, याकी नेह लगन में ।</strong><br />
<strong>कुंडल कलित ललित बनमाला, बाजूबंद भुजन में ।।</strong><br />
<strong>रोम-रोम प्रति अंग-अंग में, छाय रह्यौ तन-मन में ।</strong><br />
<strong>नैन विशाल भ्रकुटि बर बांकी, ठाडौ सघन लतन में ।।</strong><br />
<strong>नारायन बिन मोल बिकी हौं, याकी मन्द हंसन में ।।</strong></p></blockquote>
<h2><b>मनचोर श्रीकृष्ण </b></h2>
<p><span style="font-weight: 400;">भगवान सबसे पहले भक्त का मन चुरा लेते हैं । जिसका मन भगवान ने चुरा लिया; वह फिर उस मनचोर श्रीकृष्ण से अलग कैसे रह सकता है ? इसलिए श्रीकृष्ण के सौन्दर्यजाल में फंसकर पागल होने से बचने के लिए एक भक्त नंदमहल की गली के पास भी जाने को मना करते हुए कहता है कि—</span></p>
<p><b>हे पथिक ! तू उस रास्ते से मत गुजरना । वह रास्ता बहुत भयानक है । वहां से गुजरने पर मनुष्य का सर्वस्व लुट जाता है । वहां एक छैल-छबीला तमालवर्ण (नीलश्याम वर्ण) का, नंगे बदन, अपने नितम्ब पर हाथ धरे, मंद-मंद मुसकराता हुआ, देखने में भोला-भाला जादूगर खड़ा है । वह तुरन्त ही पथिक का मनरूपी धन चुरा लेता है, और उसे रोकने वाला कोई नहीं है—</b></p>
<blockquote><p><strong>बटाऊ ! वा मग से मति जइयो ।</strong><br />
<strong>गली भयावनि भारी जा मैं सबरो माल लुटइयो ।।</strong><br />
<strong>ठाडो वहां तमाल-नील एक छैल छबीलो छैयो ।</strong><br />
<strong>नंगे बदन मदन-मद मारत, मधुर-मधुर मुसकैयो ।। </strong><br />
<strong>देखन कौ अति भोरो छोरो, जादूगर बहु सैयो ।</strong><br />
<strong>हरत चित्तधन सरबस तुरतहि, नहिं कोउ ताहि रुकैयो ।।</strong></p></blockquote>
<p><span style="font-weight: 400;">हमें यह विश्वास करना ही होगा कि इसी मनुष्य शरीर में, इन्हीं आंखों से भगवान का दर्शन होता है । इसी हाथ से भगवान पकड़े जाते हैं । </span><a href="http://aaradhika.com/krishna/surdas-explains-krishna-stories/"><b>सूरदासजी</b></a><span style="font-weight: 400;"> ने कहा है—</span></p>
<blockquote><p><strong>हाथ छुड़ाए जात हो, निबल जानि के मोहि ।</strong><br />
<strong>हृदय से जब जाओगे, मरद कहोंगो तोहिं ।। </strong></p></blockquote>
<p><span style="font-weight: 400;">नारायण स्वामी को भगवान की दिव्यलीला के दर्शन कई बार हुए थे । कुसुम सरोवर पर ही उनकी समाधि है ।</span></p>
<p><span style="font-weight: 400;">श्रीमद्भागवत (११।१४।१६) में संतों की महिमा गाते हुए भगवान श्रीकृष्ण कहते हैं—‘</span><b>उद्धव ! तुम जैसे संत भक्त मुझको जितने प्यारे हैं, उतने मेरे आत्मरूप ब्रह्मा, शंकर, बलभद्र, लक्ष्मी और अपना आत्मा भी प्यारे नहीं है । मैं ऐसे  निरपेक्ष, शान्त, निर्वैर और समदर्शी संत के चरणरज से अपने को पवित्र करने के लिए सदा ही उसके पीछे-पीछे फिरा करता हूँ ।’</b></p>
