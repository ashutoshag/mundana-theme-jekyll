---
layout: post
title: चौबीस देवताओं के चौबीस गायत्री मन्त्र
date: 2017-02-03 15:47:03.000000000 -08:00
type: post
parent_id: '0'
published: true
password: ''
status: publish
categories:
- Shiv
- Shri Krishna
- Shri Ram
tags:
- gayatri mantra
- Krishna
- krishna gayatri mantra
- vishnu gayatri mantra
- vishu
- अग्नि गायत्री मन्त्र
- कृष्ण गायत्री मन्त्र
- गणेश गायत्री मन्त्र
- गायत्री मन्त्र की महिमा
- चन्द्र गायत्री मन्त्र
- चौबीस देवताओं के गायत्री मन्त्र
- तुलसी गायत्री मन्त्र
- दुर्गा गायत्री मन्त्र
- नृसिंह गायत्री मन्त्र
- पृथ्वी गायत्री मन्त्र
- यम गायत्री मन्त्र
- राधा गायत्री मन्त्र
- राम गायत्री मन्त्र
- लक्ष्मी गायत्री मन्त्र
- विष्णु गायत्री मन्त्र
- शिव गायत्री मन्त्र
- सरस्वती गायत्री मन्त्र
- सीता गायत्री मन्त्र
- सूर्य गायत्री
meta:
  _vc_post_settings: a:1:{s:10:"vc_grid_id";a:0:{}}
  _pagefrog_fbia_status: '1'
  _pagefrog_amp_status: '1'
  _edit_last: '1'
  _wpb_vc_js_status: 'false'
  _yoast_wpseo_primary_category: '6'
  _yoast_wpseo_content_score: '30'
  post_views_count: '4848'
  _schema_ref: '2137'
  _has_warnings_after_transformation: 'no'
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:58:"http://aaradhika.com/shiv/chaubees-devta-chaubees-gayatri/";}s:3:"url";s:58:"http://aaradhika.com/shiv/chaubees-devta-chaubees-gayatri/";s:8:"headline";s:85:"चौबीस
    देवताओं के चौबीस गायत्री...";s:13:"datePublished";s:25:"2017-02-03T15:47:03+00:00";s:12:"dateModified";s:25:"2018-05-14T16:02:09+00:00";s:9:"publisher";a:4:{s:5:"@type";s:12:"Organization";s:3:"@id";s:34:"http://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"/assets/images/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:66:"/assets/images/2017/02/gayatri-mantra.jpg";s:5:"width";i:696;s:6:"height";i:624;}s:14:"articleSection";s:4:"Shiv";s:11:"description";s:745:"देवताओं
    की गायत्रियां वेदमाता गायत्री की छोटी-छोटी शाखाएं है, जो तभी तक हरी-भरी रहती हैं,
    जब तक वे मूलवृक्ष के साथ जुड़ी हुई हैं। वृक्ष से अलग कट जाने पर शाखा निष्प्राण
    हो जाती है, उसी प्रकार अकेले देव गायत्री भी निष्प्राण होती है, उसका जप महागायत्री
    (गायत्री मन्त्र) के साथ ही करना चाहिए।";s:6:"author";a:4:{s:5:"@type";s:6:"Person";s:4:"name";s:15:"Archana
    Agarwal";s:3:"url";s:40:"http://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:75:"http://2.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _thumbnail_id: '3665'
  _is_empty_after_transformation: 'no'
  _schema_json_timestamp: '1563551295'
author:
  login: archanaagwl
  email: archana.agwl@gmail.com
  display_name: Archana Agarwal
  first_name: Archana
  last_name: Agarwal
permalink: "/shiv/chaubees-devta-chaubees-gayatri/"
excerpt: देवताओं की गायत्रियां वेदमाता गायत्री की छोटी-छोटी शाखाएं है, जो तभी तक हरी-भरी
  रहती हैं, जब तक वे मूलवृक्ष के साथ जुड़ी हुई हैं। वृक्ष से अलग कट जाने पर शाखा निष्प्राण
  हो जाती है, उसी प्रकार अकेले देव गायत्री भी निष्प्राण होती है, उसका जप महागायत्री
  (गायत्री मन्त्र) के साथ ही करना चाहिए।
---
<p><b>‘गंगाजी के समान कोई तीर्थ नहीं है, केशव से श्रेष्ठ कोई देवता नहीं है। <a href="http://www.swamij.com/gayatri.htm">गायत्री मन्त्र</a> के जप से श्रेष्ठ कोई जप न आज तक हुआ है और न होगा।’</b></p>
<h1><b>सर्वफलप्रदा, देवताओं और ऋषियों की उपास्य गायत्री</b></h1>
<p><b>’करोड़ों मन्त्रों में सर्वप्रमुख मन्त्र गायत्री है जिसकी उपासना ब्रह्मा आदि देव भी करते हैं। यह गायत्री ही वेदों का मूल है।’</b></p>
<p><span style="font-weight: 400;">गायत्री यद्यपि एक वैदिक छन्द है, परन्तु इसकी एक देवी के रूप में मान्यता है। </span><b>‘समस्त लोकों में परमात्मस्वरूपिणी जो ब्रह्मशक्ति विराज रही है, वही सूक्ष्म-सत् प्रकृति के रूप में गायत्री के नाम से जानी जाती है।’</b><span style="font-weight: 400;"> गायत्री के तीन रूप हैं--सरस्वती, लक्ष्मी एवं काली। </span></p>
<blockquote><p><strong>ह्रीं श्रीं क्लीं चेति रूपेभ्यस्त्रिभ्यो हि लोकपालिका।</strong><br />
<strong>भासते सततं लोके गायत्री त्रिगुणात्मिका।। (गायत्रीसंहिता)</strong></p></blockquote>
<p><span style="font-weight: 400;">अर्थ--ह्रीं--अर्थात् ज्ञान, बुद्धि, विवेक, प्रेम, संयम, सदाचार। श्रीं--धन, वैभव, पद, प्रतिष्ठा, भोग, ऐश्वर्य। क्लीं--अर्थात् स्वास्थ्य, बल, साहस, पराक्रम, पुरुषार्थ, तेज। इन तीन रूपों एवं विशेषताओं से पालन करने वाली त्रिगुणात्मक ईश्वरीय शक्ति ही गायत्री है। </span></p>
<p><span style="font-weight: 400;"><a href="http://aaradhika.com/tag/brahma/">ब्रह्मा</a>, <a href="http://aaradhika.com/tag/vishnu/">विष्णु</a> और <a href="http://aaradhika.com/tag/shiv/">महेश</a> तथा वेद भी गायत्री का ध्यान और जप करते हैं, अत: गायत्री को </span><b>‘वेदोपास्या’</b><span style="font-weight: 400;"> भी कहते हैं। ब्रह्माजी ने तराजू के एक पलड़े में चारों वेदों को और दूसरे में गायत्री को रखकर तौला तो गायत्री चारों वेदों की तुलना में भारी सिद्ध हुई। इसीलिए ऋषियों ने गायत्री उपासना को मनुष्यों के लिए वैसे ही आवश्यक बताया जैसे कि सांस लेना, भोजन ग्रहण करना और निद्रा आदि।</span></p>
<p><span style="font-weight: 400;">ब्रह्मास्त्र, पाशुपतास्त्र आदि बड़े-बड़े दिव्य अस्त्र इसी गायत्री मन्त्र के अनुलोम-विलोम विधि से तैयार किए जाते हैं। सन्ध्यावन्दन के समय गायत्री मन्त्र के उच्चारण के साथ दिया गया अर्घ्य ऐसे ही ब्रह्मास्त्र का रूप धारणकर सूर्य के सभी शत्रु राक्षसों का सफाया करके उनके उदित होने के लिए निष्कण्टक मार्ग बना देता है। वाल्मीकि रामायण के अनुसार जब विश्वामित्र ने महर्षि वशिष्ठ के वध के लिए भगवान शंकर से प्राप्त पचासों दिव्यास्त्रों का प्रयोग किया तब वशिष्ठ ने केवल ब्रह्मदण्ड से ही उन सब दिव्यास्त्रों को निष्फल कर दिया। ऋषि वशिष्ठ ने इस ब्रह्मदण्ड का निर्माण गायत्री मन्त्र की साधना से ही किया था।</span></p>
<p><a href="https://archive.org/details/puran_skand"><b>स्कन्दपुराण</b></a><span style="font-weight: 400;"> में महर्षि व्यास ने कहा है--</span><b>‘गायत्री ही तप है, गायत्री ही योग है, गायत्री ही सबसे बड़ा ध्यान और साधन है। इससे बढ़कर सिद्धिदायक साधन और कोई नहीं है।’</b></p>
<h2><b>गायत्री सद्बुद्धिदायक मन्त्र है</b></h2>
<p><b>ॐ भू: भुव: स्व:</b> <b>तत्सवितुर्वरेण्यं भर्गो देवस्य धीमहि। धियो यो न: प्रचोदयात्।।</b></p>
<p><span style="font-weight: 400;">अर्थ--</span><b>‘पृथ्वीलोक, भुवर्लोक और स्वर्लोक में व्याप्त उस श्रेष्ठ परमात्मा का हम ध्यान करते हैं, जो हमारी बुद्धि को सत् की ओर प्रेरित करे।’</b></p>
<p><span style="font-weight: 400;">गायत्री मन्त्र में ईश्वर से सद्बुद्धि के लिए प्रार्थना की गई है। गायत्री मन्त्र की रचना ऐसे वैज्ञानिक आधार पर हुई है कि उसकी साधना से अपने भीतर छुपे अनेक गुप्त शक्ति केन्द्र खुल जाते हैं। वह साधक के मन को, अंत:करण को, मस्तिष्क को और विचारों को सन्मार्ग की ओर प्रेरित करता है और सद्बुद्धि उत्पन्न करता है, जिसके कारण कुबुद्धि का अज्ञानान्धकार दूर होता है। </span></p>
<p><span style="font-weight: 400;">देवता पशुपालक की तरह दण्ड लेकर किसी की रक्षा के लिए उसके पीछे नहीं चलते, वरन् जिसकी रक्षा करनी होती है, उसे सद्बुद्धि दे देते हैं। गायत्री मन्त्र के चौबीस अक्षरों में २४ अमूल्य शिक्षा संदेश भरे हुए हैं। वेदमाता गायत्री का मन्त्र छोटा-सा है पर इतने थोड़े में ही अनन्त ज्ञान का समुद्र भरा पड़ा है।</span></p>
<h2><b>गायत्री उपासना पारस पत्थर के समान</b></h2>
<p><span style="font-weight: 400;">गायत्री उपासना पारस पत्थर के समान है। पारस का महत्व इसलिए है कि वह लोहे की तुच्छता को सोने की महानता में बदल देता है। गायत्री उपासना से भी साधक के अंत:करण में जो प्रकाश जगता है, वह साहस और पुरुषार्थ में बदलकर मानव को ऊंचे उद्देश्यों की प्राप्ति कराकर उसका कायाकल्प कर देता है। प्राचीनकाल में सावित्री ने एक वर्ष तक गायत्री जप करके वह शक्ति प्राप्त की थी जिससे वह अपने मृत पति सत्यवान के प्राणों को यमराज से लौटा सकी। गान्धारी आंखों पर पट्टी बांधकर तप करती थीं जिससे उनके नेत्रों में वह शक्ति उत्पन्न हो गयी कि उनके दृष्टिपातमात्र से दुर्योधन का शरीर अभेद्य हो गया। जिस जंघा पर उसने लज्जावश कपड़ा डाल लिया, वह कच्ची रह गयी और उसी पर प्रहार करके भीम ने दुर्योधन को मारा था। देवी अनुसुइया ने तप से ब्रह्मा, विष्णु, महेश को नन्हे बालक बना दिया। सुकन्या की तपस्या से जीर्ण-शीर्ण च्यवन ऋषि तरुण हो गए।</span></p>
<h2><b>ब्रह्म गायत्री एवं देव गायत्री</b></h2>
<p><span style="font-weight: 400;">गायत्री के तन्त्र ग्रन्थों में २४ गायत्रियों का वर्णन है। चौबीस देवताओं के लिए एक-एक गायत्री है। गायत्री छन्द में ग्रथित होने से उन्हें ‘गायत्री’ कहते हैं। इस प्रकार २४ गायत्रियों द्वारा २४ देवताओं से सम्बन्ध स्थापित किया गया है।</span></p>
<p><span style="font-weight: 400;">गायत्री त्रिपदा कही जाती है। गायत्री मन्त्र के २४ अक्षर तीन पदों में विभक्त हैं। गायत्री मन्त्र के </span><b>‘विद्महे’, ‘धीमहि’</b><span style="font-weight: 400;"> और </span><b>‘धियो यो न: प्रचोदयात्’ </b><span style="font-weight: 400;">शब्दों को लेकर चौबीस देवताओं की गायत्री रची गयी है। इससे गायत्री मन्त्र की पवित्रता, उच्चता और सर्वश्रेष्ठता सिद्ध होती है।</span></p>
<p><span style="font-weight: 400;">‘धीमहि’ कहते हैं--ध्यान को। पर किसका ध्यान? उस मंगलमय प्रकाशवान परमात्मा का ध्यान, जिसको हृदय में धारण करने पर सब प्रकार की सुख-शान्ति, ऐश्वर्य, प्राण-शक्ति और परमपद की प्राप्ति होती है।</span></p>
<p><b><a href="https://hi.wikipedia.org/wiki/%E0%A4%97%E0%A4%BE%E0%A4%AF%E0%A4%A4%E0%A5%8D%E0%A4%B0%E0%A5%80_%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0">यो न: प्रचोदयात्</a>’ </b><span style="font-weight: 400;">में कामनाओं की ओर संकेत किया गया है। मनुष्य कामनाओं से बना हुआ है। कामना (इच्छा) के कारण ही यह संसार चल रहा है। परन्तु मनुष्य की कामनाएं स्वार्थ से ऊपर उठकर धर्ममय होनी चाहिए जो सबके लिए हितकर हों। यही गायत्री का स्वरूप है। गायत्री मन्त्र में परमात्मा से सद्बुद्धि व श्रेष्ठ कर्मों की ओर प्रेरित करने की कामना की गयी है।</span></p>
<p><span style="font-weight: 400;">गायत्री-मन्त्र में चौबीस शक्तियां गुंथी हुई हैं। गायत्री मन्त्र की उपासना करने से उन शक्तियों का लाभ साधक को मिलता है। चौबीस देवताओं की चौबीस शक्तियां हैं। मनुष्य को जिस शक्ति की कामना हो या इन शक्तियों में से किसी शक्ति की अपने में कमी का अनुभव होता हो तो उसे उस शक्ति वाले देवता की उपासना करनी चाहिए। उस देवता का ध्यान करते हुए देव गायत्री का जप करना चाहिए। इनके जप से उस देवता के साथ साधक का विशेष रूप से सम्बन्ध स्थापित हो जाता है और उस देव से सम्बन्ध रखने वाली चैतन्य शक्तियां, सिद्धियां साधक को प्राप्त हो जाती हैं। उस शक्ति के देवता की गायत्री का जप भी मूल गायत्री जप के साथ करने से लाभ होता है। </span></p>
<p><span style="font-weight: 400;">जैसे दूध में सभी पोषक तत्त्व होते हैं और दूध पीने वाले को सभी पोषक तत्त्वों का लाभ मिलता है। परन्तु यदि किसी को किसी विशेष तत्त्व की आवश्यकता होती है तो वह दूध के उसी विशेष तत्त्व का ही सेवन करता है। किसी को यदि चिकनाई की आवश्यकता है तो वह दूध के चिकनाई वाले भाग घी का सेवन करता है। किसी को छाछ की आवश्कता है तो वह दूध के छाछ वाले अंश को ग्रहण करता है। रोगियों को दूध फाड़कर उसका पानी देते हैं। उसी प्रकार विशेष शक्तियों  की आवश्यकता होने पर मनुष्य को उसी शक्ति से सम्बन्धित देव की आराधना करनी चाहिए।</span></p>
<p><span style="font-weight: 400;">जिस देवता की जो गायत्री है उसका दशांश जप गायत्री मन्त्र साधना के साथ करना चाहिए। </span><b>देवताओं की गायत्रियां वेदमाता गायत्री की छोटी-छोटी शाखाएं है, जो तभी तक हरी-भरी रहती हैं, जब तक वे मूलवृक्ष के साथ जुड़ी हुई हैं। वृक्ष से अलग कट जाने पर शाखा निष्प्राण हो जाती है, उसी प्रकार अकेले देव गायत्री भी निष्प्राण होती है, उसका जप महागायत्री (गायत्री मन्त्र) के साथ ही करना चाहिए।</b></p>
<h3><b>चौबीस देवताओं के गायत्री मन्त्र</b></h3>
<p><b>१. <a href="https://www.youtube.com/watch?v=KFb6OovTH18">गणेश गायत्री</a>--</b><span style="font-weight: 400;">ॐ एकदन्ताय विद्महे वक्रतुण्डाय धीमहि। तन्नो दन्ती प्रचोदयात्।</span></p>
<p><b>२. <a href="https://www.youtube.com/watch?v=XKwpYKRiL2Y">नृसिंह गायत्री</a>--</b><span style="font-weight: 400;">ॐ वज्रनखाय विद्महे तीक्ष्णदंष्ट्राय धीमहि। तन्नो नृसिंह: प्रचोदयात्।</span></p>
<p><b>३. <a href="https://www.youtube.com/watch?v=7qZ46o9BxQ0&amp;vl=en">विष्णु गायत्री</a>--</b><span style="font-weight: 400;">ॐ त्रैलोक्यमोहनाय विद्महे कामदेवाय धीमहि। तन्नो विष्णु: प्रचोदयात्।</span></p>
<p><b>४. <a href="https://www.youtube.com/watch?v=ObUJ4tZWn2U">शिव गायत्री</a>--</b><span style="font-weight: 400;">ॐ तत्पुरुषाय विद्महे महादेवाय धीमहि। तन्नो रुद्र: प्रचोदयात्।</span></p>
<p><b>५.<a href="https://www.youtube.com/watch?v=dRpvHKFwTEI"> कृष्ण गायत्री</a>--</b><span style="font-weight: 400;">ॐ देवकीनन्दनाय विद्महे वासुदेवाय धीमहि। तन्नो कृष्ण: प्रचोदयात्।</span></p>
<p><b>६. राधा गायत्री--</b><span style="font-weight: 400;">ॐ वृषभानुजायै विद्महे कृष्णप्रियायै धीमहि। तन्नो राधा प्रचोदयात्।</span></p>
<p><b>७. लक्ष्मी गायत्री--</b><span style="font-weight: 400;">ॐ महालक्ष्म्यै विद्महे  विष्णुप्रियायै धीमहि । तन्नो लक्ष्मी प्रचोदयात्।</span></p>
<p><b>८. अग्नि गायत्री--</b><span style="font-weight: 400;">ॐ महाज्वालाय विद्महे अग्निदेवाय धीमहि। तन्नो अग्नि: प्रचोदयात्।</span></p>
<p><b>९. इन्द्र गायत्री--</b><span style="font-weight: 400;">ॐ सहस्त्रनेत्राय विद्महे वज्रहस्ताय धीमहि। तन्नो इन्द्र: प्रचोदयात्।</span></p>
<p><b>१०. सरस्वती गायत्री--</b><span style="font-weight: 400;">ॐ सरस्वत्यै विद्महे ब्रह्मपुत्र्यै धीमहि। तन्नो देवी प्रचोदयात्।</span></p>
<p><b>११. दुर्गा गायत्री--</b><span style="font-weight: 400;">ॐ गिरिजायै विद्महे शिवप्रियायै धीमहि। तन्नो दुर्गा प्रचोदयात्।</span></p>
<p><b>१२. हनुमान गायत्री--</b><span style="font-weight: 400;">ॐ अांजनेयाय विद्महे वायुपुत्राय धीमहि।  तन्नो मारुति: प्रचोदयात्।</span></p>
<p><b>१३. पृथ्वी गायत्री--</b><span style="font-weight: 400;">ॐ पृथ्वीदेव्यै विद्महे सहस्त्रमूत्यै धीमहि। तन्नो पृथ्वी प्रचोदयात्।</span></p>
<p><b>१४. सूर्य गायत्री--</b><span style="font-weight: 400;">ॐ आदित्याय विद्महे सहस्त्रकिरणाय धीमहि। तन्नो सूर्य: प्रचोदयात्।</span></p>
<p><b>१५. राम गायत्री--</b><span style="font-weight: 400;">ॐ दशरथाय विद्महे सीतावल्लभाय धीमहि। तन्नो राम: प्रचोदयात्।</span></p>
<p><b>१६. सीता गायत्री--</b><span style="font-weight: 400;">ॐ जनकनन्दिन्यै विद्महे भूमिजायै धीमहि। तन्नो सीता प्रचोदयात्।</span></p>
<p><b>१७. चन्द्र गायत्री--</b><span style="font-weight: 400;">ॐ क्षीरपुत्राय विद्महे अमृतत्त्वाय धीमहि। तन्नो चन्द्र: प्रचोदयात्।</span></p>
<p><b>१८. यम गायत्री--</b><span style="font-weight: 400;">ॐ सूर्यपुत्राय विद्महे महाकालाय धीमहि। तन्नो यम: प्रचोदयात्।</span></p>
<p><b>१९. ब्रह्मा गायत्री--</b><span style="font-weight: 400;">ॐ चतुर्मुखाय विद्महे हंसारुढ़ाय धीमहि। तन्नो ब्रह्मा प्रचोदयात्।</span></p>
<p><b>२०. वरुण गायत्री--</b><span style="font-weight: 400;">ॐ जलबिम्वाय विद्महे नीलपुरुषाय धीमहि। तन्नो वरुण: प्रचोदयात्।</span></p>
<p><b>२१. नारायण गायत्री--</b><span style="font-weight: 400;">ॐ नारायणाय विद्महे वासुदेवाय धीमहि। तन्नो नारायण: प्रचोदयात्।</span></p>
<p><b>२२. हयग्रीव गायत्री--</b><span style="font-weight: 400;">ॐ वागीश्वराय विद्महे हयग्रीवाय धीमहि। तन्नो हयग्रीव: प्रचोदयात्।</span></p>
<p><b>२३. हंस गायत्री--</b><span style="font-weight: 400;">ॐ परमहंसाय विद्महे महाहंसाय धीमहि। तन्नो हंस: प्रचोदयात्।</span></p>
<p><b>२४. तुलसी गायत्री--</b><span style="font-weight: 400;">ॐ श्रीतुलस्यै विद्महे विष्णुप्रियायै धीमहि। तन्नो वृन्दा प्रचोदयात्।</span></p>
<p><span style="font-weight: 400;">गायत्री साधना का प्रभाव तत्काल होता है जिससे साधक को आत्मबल प्राप्त होता है और मानसिक कष्ट में तुरन्त शान्ति मिलती है। इस महामन्त्र के प्रभाव से आत्मा में सतोगुण बढ़ता है।</span></p>
<h2><b>ध्यान देने योग्य बातें</b></h2>
<p><span style="font-weight: 400;">गायत्री जप में आसन का भी विचार किया जाता है। बांस, पत्थर, लकड़ी, वृक्ष के पत्ते, घास-फूस के आसनों पर बैठकर जप करने से सिद्धि प्राप्त नहीं होती, वरन् दरिद्रता आती है। गायत्री शक्ति का ध्यान करके करमाला, रुद्राक्ष या तुलसी की माला में जप करना चाहिए। मन में मन्त्र का उच्चारण करना चाहिए। न जीभ हिले, न होंठ।</span></p>
<p><span style="font-weight: 400;">गायत्री की महिमा के सम्बन्ध में क्या कहा जाए। ब्रह्म की जितनी महिमा है, वह सब गायत्री की भी मानी जाती हैं। वेदमाता गायत्री से यही विनम्र प्रार्थना है कि वे दुर्बुद्धि को मिटाकर सबको सद्बुद्धि प्रदान करें।</span></p>
