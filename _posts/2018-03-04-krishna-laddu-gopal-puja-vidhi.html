---
layout: post
title: श्रीलड्डूगोपाल की पूजा की सरल विधि
date: 2018-03-04 16:35:18.000000000 -08:00
type: post
parent_id: '0'
published: true
password: ''
status: publish
categories:
- Shri Krishna
tags:
- baal krishna
- bhagwan krishna
- Krishna
- krishna puja
- laddu gopal
- गोपालजी
- घर में कैसे करें लड्डूगोपाल की पूजा
- बालगोपाल का प्रिय मन्त्र
- श्रीकृष्ण
- श्रीबालकृष्ण
- श्रीलड्डूगोपाल
- श्रीलड्डूगोपाल की पूजा की सरल विधि
- श्रीलड्डूगोपाल की सेवा के नियम
- श्रीलड्डूगोपाल को कैसे करें प्रसन्न
- श्रीलड्डूगोपाल को प्रसन्न करने के विशेष उपाय
meta:
  _has_warnings_after_transformation: 'no'
  _is_empty_after_transformation: 'no'
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:60:"http://aaradhika.com/krishna/krishna-laddu-gopal-puja-vidhi/";}s:3:"url";s:60:"http://aaradhika.com/krishna/krishna-laddu-gopal-puja-vidhi/";s:8:"headline";s:82:"श्रीलड्डूगोपाल
    की पूजा की सरल...";s:13:"datePublished";s:25:"2018-03-04T16:35:18+00:00";s:12:"dateModified";s:25:"2018-04-01T16:32:20+00:00";s:9:"publisher";a:4:{s:5:"@type";s:12:"Organization";s:3:"@id";s:34:"http://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"https://aaradhika.com/wp-content/uploads/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:64:"http://aaradhika.com/wp-content/uploads/2018/03/laddu-gopal.jpeg";s:5:"width";i:696;s:6:"height";i:372;}s:14:"articleSection";s:12:"Shri
    Krishna";s:11:"description";s:694:"‘योगी जिन्हें ‘आनन्द’ कहते हैं, ऋषि-मुनि ‘परमात्मा’
    कहते हैं, संत ‘भगवान’ कहते हैं, उपनिषद् ‘ब्रह्म’ कहते हैं, वैष्णव ‘श्रीकृष्ण’
    कहते हैं और माताएं व बहनें प्यार से ‘गोपाल’, ‘लाला’ या ‘लड्डूगोपाल’ कहती हैं,
    वह एक ही तत्त्व है । ये सब अनेक नाम एक ही परब्रह्म के हैं ।’";s:6:"author";a:4:{s:5:"@type";s:6:"Person";s:4:"name";s:15:"Archana
    Agarwal";s:3:"url";s:40:"http://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:75:"http://2.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _schema_json_timestamp: '1563627644'
  _schema_ref: '2137'
  _vc_post_settings: a:1:{s:10:"vc_grid_id";a:0:{}}
  _edit_last: '1'
  _thumbnail_id: '3506'
  _yoast_wpseo_content_score: '30'
  _yoast_wpseo_primary_category: '10'
  post_views_count: '2969'
  _yoast_wpseo_focuskw_text_input: श्रीलड्डूगोपाल
  _yoast_wpseo_metadesc: "‘योगी जिन्हें ‘आनन्द’ कहते हैं, ऋषि-मुनि ‘परमात्मा’ कहते
    हैं, संत ‘भगवान’ कहते हैं, उपनिषद् ‘ब्रह्म’ कहते हैं, वैष्णव ‘श्रीकृष्ण’ कहते
    हैं और माताएं व बहनें प्यार से ‘गोपाल’, ‘लाला’ या ‘लड्डूगोपाल’ कहती हैं, वह एक
    ही तत्त्व है । ये सब अनेक नाम एक ही परब्रह्म के हैं ।’"
  _yoast_wpseo_title: श्रीलड्डूगोपाल की पूजा की सरल विधि और उनको प्रसन्न करने के उपाय
  _yoast_wpseo_focuskw: श्रीलड्डूगोपाल
  _yoast_wpseo_linkdex: '79'
author:
  login: archanaagwl
  email: archana.agwl@gmail.com
  display_name: Archana Agarwal
  first_name: Archana
  last_name: Agarwal
permalink: "/krishna/krishna-laddu-gopal-puja-vidhi/"
excerpt: "‘योगी जिन्हें ‘आनन्द’ कहते हैं, ऋषि-मुनि ‘परमात्मा’ कहते हैं, संत ‘भगवान’
  कहते हैं, उपनिषद् ‘ब्रह्म’ कहते हैं, वैष्णव ‘श्रीकृष्ण’ कहते हैं और माताएं व बहनें
  प्यार से ‘गोपाल’, ‘लाला’ या ‘लड्डूगोपाल’ कहती हैं, वह एक ही तत्त्व है । ये सब अनेक
  नाम एक ही परब्रह्म के हैं ।’"
---
<blockquote><strong>करै कृष्ण की जो भक्ति अनन्यं ।</strong><br />
<strong>सुधन्यं, सुधन्यं, सुधन्यं, सुधन्यं ।।</strong><br />
<strong>सदाँ परिक्रमा दंडवत, नैम लीने ।</strong><br />
<strong>सुने गान गोविन्द, गाथा प्रवीने ।।</strong><br />
<strong>अलंकार, श्रृंगार, हरि के बनावे ।</strong><br />
<strong>रचै राजभोग, महाद्रव्य लावे ।।</strong><br />
<strong>करै कृष्ण की जो भक्ति अनन्यं ।</strong><br />
<strong>सुधन्यं, सुधन्यं, सुधन्यं, सुधन्यं ।। (श्रीनागरीदासजी)</strong></p></blockquote>
<h1>घर-घर में विराजित श्रीलड्डूगोपाल या गोपालजी</h1>
<p><b>‘योगी जिन्हें ‘आनन्द’ कहते हैं, ऋषि-मुनि ‘परमात्मा’ कहते हैं, संत ‘भगवान’ कहते हैं, उपनिषद् ‘ब्रह्म’ कहते हैं, वैष्णव ‘श्रीकृष्ण’ कहते हैं और माताएं व बहनें प्यार से ‘<a href="https://en.wikipedia.org/wiki/Gopal_(Krishna)">गोपाल</a>’, ‘लाला’ ‘<a href="https://aaradhika.com/krishna/baal-krishna-mansi-puja/">बालकृष्ण</a>’ या ‘<a href="https://en.wikipedia.org/wiki/Gopal_(Krishna)">श्रीलड्डूगोपाल</a>’ कहती हैं, वह एक ही तत्त्व है । ये सब अनेक नाम एक ही परब्रह्म के हैं ।’</b></p>
<p><span style="font-weight: 400;">ब्रजमण्डल ही नहीं देश-विदेश के अधिकांश वैष्णवों के घर में भगवान श्रीकृष्ण का बालस्वरूप </span><b>‘श्रीलड्डूगोपाल’</b><span style="font-weight: 400;"> या </span><b>‘गोपालजी’</b><span style="font-weight: 400;"> के रूप में विराजमान है । स्त्रियां इनकी सेवा-लाड़-मनुहार गोपी या यशोदा के भाव से करती हैं, तो कई लोग श्रीलड्डूगोपाल की सेवा स्वामी, सखा, पुत्र या भाई के भाव से करते हैं । </span></p>
<p><span style="font-weight: 400;">भगवान श्रीकृष्ण ने गीता में कहा है—</span><b>‘जो मेरी जिस रूप में आराधना या उपासना करता है, मैं भी उसे उसी रूप में उसी भाव से प्राप्त होता हूँ और उसे संतुष्ट कर देता हूँ।‘</b></p>
<h2>वैष्णवों के कारण ही है भगवान की शोभा</h2>
<p><span style="font-weight: 400;">भक्ति करने का अर्थ है भगवान की मूर्ति में, भगवान के मंत्र में मन को पिरो देना । भगवान के बालस्वरूप को घर में प्रतिष्ठित कर देने के बाद उन्हें </span><b>घर का स्वामी </b><span style="font-weight: 400;">मानते हुए घर का प्रत्येक काम उन्हीं की प्रसन्नता के लिए करना भक्ति है ।</span></p>
<ul>
<li><span style="font-weight: 400;">मीराबाई के लिए कहा जाता है कि वह अपने गोपाल का सुन्दर श्रृंगार करतीं और उनके सम्मुख कीर्तन व नृत्य करती थीं । </span><b>भगवान को श्रृंगार की जरुरत नहीं है । श्रृंगार से भगवान की शोभा नहीं बढ़ती वरन् आभूषणों की शोभा भगवान के पहनने से बढ़ती है ।</b><span style="font-weight: 400;"> साधक जितने समय तक भगवान का श्रृंगार करता है उसकी आंखें व मन भगवान पर ही टिकी रहती हैं जिससे उसका मन शुद्ध होता है और भगवान से प्रेम बढ़ता है । </span><b>बालकृष्ण के स्वरूप के श्रृंगार में आंखें फंस जाएं तो मनुष्य की नैया पार हो जाती है ।</b></li>
<li><span style="font-weight: 400;">विदुरजी और विदुरानी प्रतिदिन बालकृष्ण का तीन घंटे तक ध्यान फिर पुष्पों से श्रृंगार करते थे । वे विष्णुसहस्त्रनाम का पाठ करते हुए भगवान के श्रीचरणों में तुलसी अर्पित करते थे । कीर्तन से बालकृष्ण को प्रसन्न करके भगवान की कथा भगवान को ही सुनाते थे । बालकृष्ण का दर्शन करते हुए उनकी आंखों में आंसू बहने लगते व शरीर में रोमांच होने लगता था । इस प्रकार सेवा, ध्यान, जप, कीर्तन, कथा आदि में निमग्न रहकर वे मन को भगवान से दूर जाने ही नहीं देते थे । विदुर-विदुरानी की भक्ति से आकर्षित होकर द्वारिकानाथ उनके घर खिंचे चले आए व उन्हें प्रत्यक्ष दर्शन दिए ।</span></li>
</ul>
<h1>श्रीलड्डूगोपाल की पूजा की सरल विधि</h1>
<blockquote><p><strong>प्रभु सेवा को खरच न लागे ।</strong><br />
<strong>अपनों जन्म सुफल कर मूरख क्यों डरपे जो अभागे ।।</strong><br />
<strong>उदर भरन को करी रसोइ सोइ भोग धरे ।</strong><br />
<strong>महाप्रसाद होय घटे न किनको अपनो उदर भरे ।।</strong><br />
<strong>मीठो जल पीवन को लावे तामें झारी भरे ।</strong><br />
<strong>अंग ढांकनकूं चहिये कपड़ा तामें साज करे ।।</strong><br />
<strong>जो मन होय उदार तुमारो वैभव कछु बढ़ावो ।</strong><br />
<strong>नहिं तो मोरचंद्रिका गुंजा यह सिंगार धरावो ।।</strong><br />
<strong>अत्तर फूल फल जो कछु उत्तम प्रभु पहिलेहि धरावो ।</strong><br />
<strong>जो मन चले वस्तु उत्तम पे प्रभु को धर सब खावो ।।</strong><br />
<strong>कर सम्बन्ध स्वामी सेवक को चल मारग की रीति ।</strong><br />
<strong>पूरन प्रभु भाव के भूखे देखें अंतर की प्रीति ।।</strong><br />
<strong>यामें कहा घट जाय तिहारो घर की घर में रहिहे ।</strong><br />
<strong>वल्लभदास होय गति अपनी भलो भलो जग कहिहे ।।</strong></p></blockquote>
<p><span style="font-weight: 400;">इस पद में यह बताया गया है कि ठाकुरजी (व्रज में श्रीलड्डूगोपाल को ठाकुरजी कहते हैं) की सेवा में कोई अलग से खर्च नहीं होता है । वे अभागे हैं जो खर्चे के डर से उनकी पूजा नहीं करते और अपना जन्म सफल करने से वंचित रह जाते हैं । घर के सदस्यों के लिए जो भोजन बने उसी से पहिले ठाकुरजी को भोग लगा दो, वह महाप्रसाद बन जाएगा किन्तु उसमें से एक किनका भी कम नहीं होगा । घर में अपने पीने के लिए जो जल है, उसी से ठाकुरजी के पीने के लिए झारी भर दो । अपने शरीर को ढकने के लिए आप वस्त्र लाते हैं, उसी से उनका पीताम्बर बना दो । यदि श्रद्धा और सामर्थ्य हो तो कुछ वैभव (सोना-चांदी के श्रृंगार) की वस्तुएं उनके लिए ले आओ, नहीं तो केवल मोरमुकुट और गुंजामाला से भी ठाकुरजी प्रसन्न हो जाते हैं । इत्र, फल-फूल घर में हों तो पहिले ठाकुरजी को अर्पण कर दो । अगर तुम्हारा मन कुछ अच्छा खाने को करे तो पहिले ठाकुरजी को अर्पण करके खाओ । ठाकुरजी के साथ स्वामी का सम्बन्ध रखते हुए उन्हीं के बताए मार्ग पर चलें । वे तो केवल भाव के भूखे हैं और साधक के मन के भाव ही देखते हैं । इस तरह ठाकुरजी की सेवा करने से कुछ घटता भी नहीं, सब कुछ घर का घर में ही रहता है और मनुष्य का लोक-परलोक दोनों सुधर जाते हैं ।</span></p>
<h2>श्रीलड्डूगोपाल को प्रसन्न करने के विशेष उपाय</h2>
<p><span style="font-weight: 400;">बालरूप श्रीलड्डूगोपाल से जैसा प्रेम आप करेंगें, उससे हजारगुना प्रेम वह आपके साथ करेंगे । जो श्रीलड्डूगोपाल की सेवा-ध्यान में तन्मय रहता है उसके ऊपर संसार के सुख-दु:ख का प्रभाव नहीं पड़ता है । उसके अनेक जन्मों के पाप एक ही जन्म में जल जाते हैं और दारिद्रय दूर होकर घर में स्थिर लक्ष्मी का वास होता है क्योंकि श्रीलड्डूगोपाल का एक नाम है—</span><b>‘भक्तदारिद्रयदमनो’</b><span style="font-weight: 400;"> । श्रीलड्डूगोपाल को प्रसन्न करने के लिए उनकी सेवा इस प्रकार करें—</span></p>
<p><span style="font-weight: 400;">—शंख में जल भरकर </span><b>‘ॐ नमो नारायणाय’ </b><span style="font-weight: 400;">या</span><b> ‘गोपीजनवल्लभाय नम:’ </b><span style="font-weight: 400;">या</span><b> ‘श्रीकृष्णाय नम:’ </b><span style="font-weight: 400;">का उच्चारण करते हुए बालकृष्ण को नहलाना चाहिए । इससे मनुष्य के सारे पाप दूर हो जाते हैं।</span></p>
<p><span style="font-weight: 400;">—संभव हो तो प्रतिदिन अन्यथा द्वादशी और पूर्णिमा को श्रीलड्डूगोपाल को गाय के दूध से स्नान कराकर चंदन अर्पित करना चाहिए।</span></p>
<p><span style="font-weight: 400;">—स्कन्दपुराण के अनुसार प्रतिदिन प्रात:काल में जो श्रीलड्डूगोपाल को माखन-मिश्री, दूध-दही व तुलसी की मंजरियां, चंदन का इत्र व कमल का पुष्प अर्पण कर प्रसन्न करता है, वह इस लोक में समस्त वैभव प्राप्त करके मृत्यु के बाद उनके परम धाम को प्राप्त करता है। </span></p>
<p><span style="font-weight: 400;">—भगवान बालकृष्ण को श्यामा तुलसी की श्याम मंजरी अति प्रिय है ।</span></p>
<p><span style="font-weight: 400;">—श्रीलड्डूगोपाल की सेवा करने वाले वैष्णव को गले में तुलसी की कण्ठी पहननी चाहिए । गले में तुलसी माला धारण करने का अर्थ है कि यह शरीर कृष्णार्पण कर दिया है, यह शरीर अब परमात्मा का हुआ ।</span></p>
<p><span style="font-weight: 400;">—श्रीलड्डूगोपाल को माखन-मिश्री अत्यन्त प्रिय है । माखन दूध का सारतत्त्व है । बालकृष्ण की सेवा करने वाले वैष्णव सार-भोगी बनते हैं ।</span></p>
<p><span style="font-weight: 400;">—भगवान को अर्पित भोग की वस्तु में तुलसी रखते हैं, तब वह वस्तु कृष्णार्पण होती है । जिस घर में भगवान को भोग लगाया जाता है उस घर में लक्ष्मीजी और अन्नपूर्णा अखण्डरूप से विराजमान रहती हैं । उस पवित्र अन्न को खाने से मनुष्य की बुद्धि सात्विक रहती है और शरीर में रोग उत्पन्न नहीं होते हैं ।</span></p>
<p><span style="font-weight: 400;">—श्रीलड्डूगोपाल का प्रिय मन्त्र दामोदर-मन्त्र है—</span><b>‘श्रीदामोदराय नम:’ </b><span style="font-weight: 400;">। इस मन्त्र को दामोदरमास (कार्तिक मास) में करने से भगवान बालगोपाल शीघ्र ही प्रसन्न होकर सिद्धि प्रदान करते हैं । भगवान का कथन है कि अपने दामोदर नाम से मुझे ऐसी प्रसन्नता होती है जिसकी कहीं तुलना नहीं है ।</span></p>
<p><span style="font-weight: 400;">—श्रीलड्डूगोपाल की पूजा करने वाले वैष्णवों को प्रतिदिन गोपालसहस्त्रनाम का पाठ करना चाहिए । इसके अतिरिक्त श्रीमद्भागवतपुराण के दशम स्कन्ध का प्रतिदिन पाठ (चाहे एक श्लोक का ही क्यों न हो) और गीता का पाठ भी बालकृष्ण को बहुत प्रिय है ।</span></p>
<p><span style="font-weight: 400;">—श्रीलड्डूगोपाल की प्रतिदिन प्रदक्षिणा व साष्टांग प्रणाम करने से भी उनकी कृपा शीघ्र ही प्राप्त हो जाती है ।</span></p>
<p><span style="font-weight: 400;">—श्रीगोपालजी के सहस्त्रों नामों में से कुछ नाम हैं--</span><b>’नित्योत्सवो नित्यसौख्यो, नित्यश्रीर्नित्यमंगल:।’ </b><span style="font-weight: 400;">(श्रीगोपालसहस्त्रनाम) </span></p>
<p><span style="font-weight: 400;">अर्थात् वे नित्य उत्सवमय, सदा सुखसौख्यमय, शोभामय और मंगलमय हैं । श्रीकृष्ण के लिए माता यशोदा नित्य ही उत्सव मनाती थीं । बालकृष्ण ने जब पहली बार करवट ली तो उस दिन माता ने </span><a href="https://aaradhika.com/krishna/shri-krishna-changing-sides-while-sleeping/"><b>कटि-परिवर्तन उत्सव</b></a><span style="font-weight: 400;"> मनाया था और गरीब ग्वालों और गोपियों की पूजाकर उन्हें दान दिया था । इसी कारण व्रजमण्डल में भगवान श्रीकृष्ण के नित्य कोई-न-कोई उत्सव होते रहते हैं । </span></p>
<p><span style="font-weight: 400;">घर में ठाकुरजी को प्रतिष्ठित करने के बाद जब भी संभव हो, उनकी प्रसन्नता के लिए उत्सव किए जाने चाहिए । उत्सव भगवान को स्मरण करने और जगत को भुलाने के लिए हैं । उत्सव के दिन भूख-प्यास भुलाई जाती है, देह का बोध भुलाया जाता है । उत्सव में धन गौण है, मन मुख्य है । विभिन्न उत्सवों पर भगवान को ऋतु अनुकूल सुन्दर पोशाक व श्रृंगार धारण कराकर दर्पण दिखाना चाहिए क्योंकि बालकृष्ण अपने रूप पर ही मोहित होकर रीझ जाते हैं । बच्चे की भांति उन्हें सुन्दर खिलौने—गाय, मोर, हंस, बतख, झुनझना, फिरकनी, गेंद-बल्ला, झूला आदि सजाकर प्रसन्न करना चाहिए ।</span></p>
<p><span style="font-weight: 400;">—श्रीलड्डूगोपाल को प्रतिदिन कोमल नर्म बिस्तर पर शयन करानी चाहिए ।</span></p>
<h2>प्रेम-बंधन से ही बंधते हैं भगवान</h2>
<p><span style="font-weight: 400;">यदि वैष्णव भगवान की अपेक्षा जगत से अधिक प्रेम करता है तो यह बात ठाकुरजी को नहीं सुहाती । वे सोचते हैं प्रेम करने योग्य मैं हूँ, यह मुझे क्यों नहीं भजता ? मनुष्य जब भगवान का नाम-जप-सेवा-अर्चना करता है, तो उन्हें उसके योगक्षेम की चिन्ता होती है । </span><b>‘मैं भगवान का हूँ और भगवान मेरे हैं’—ऐसा भाव रखकर जो बालगोपाल की सेवा करते हैं तथा भगवान के सिवाय किसी और वस्तु की कामना नहीं करते हैं, उन्हें भगवान अपने स्वरूप का दर्शन कराकर अपने धाम में भेज देते हैं ।</b></p>
