---
layout: post
title: 'शिव और शक्ति की पूर्ण एकता की अभिव्यक्ति भगवान अर्धनारीश्वर : स्तुति'
date: 2016-11-26 16:28:12.000000000 -08:00
type: post
parent_id: '0'
published: true
password: ''
status: publish
categories:
- Shiv
tags:
- shiv
- अर्धनारीनटेश्वर स्तोत्र
- अर्धनारीश्वर शिव
- अर्धनारीश्वर स्तोत्र
- क्यों हुआ अर्धनारीश्वर अवतार?
- भगवान शिव और पार्वती की स्तुति
- शंकराचार्य
- शंकराचार्य द्वारा रचित अर्धनारीश्वर स्तोत्र
- शिव
- शिव व शक्ति स्तोत्र
- स्तोत्र
meta:
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:49:"http://aaradhika.com/shiv/ardhanariteshwar-strot/";}s:3:"url";s:49:"http://aaradhika.com/shiv/ardhanariteshwar-strot/";s:8:"headline";s:109:"शिव
    और शक्ति की पूर्ण एकता की अभिव्यक्ति...";s:13:"datePublished";s:25:"2016-11-26T16:28:12+00:00";s:12:"dateModified";s:25:"2018-02-15T01:57:16+00:00";s:9:"publisher";a:4:{s:5:"@type";s:12:"Organization";s:3:"@id";s:34:"http://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"/assets/images/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:83:"/assets/images/2016/11/tumblr_nh1a1etH7G1s461fro1_1280.jpg";s:5:"width";i:876;s:6:"height";i:658;}s:14:"articleSection";s:4:"Shiv";s:11:"description";s:556:"सत्-चित्
    और आनन्द–ईश्वर के तीन रूप हैं। इनमें सत्स्वरूप उनका मातृस्वरूप है, चित्स्वरूप
    उनका पितृस्वरूप है और उनके आनन्दस्वरूप के दर्शन अर्धनारीश्वररूप में ही होते हैं,
    जब ये दोनों मिलकर पूर्णतया एक हो जाते हैं।";s:6:"author";a:4:{s:5:"@type";s:6:"Person";s:4:"name";s:15:"Archana
    Agarwal";s:3:"url";s:40:"http://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:75:"http://2.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _schema_json_timestamp: '1563600862'
  _vc_post_settings: a:1:{s:10:"vc_grid_id";a:0:{}}
  _pagefrog_fbia_status: '1'
  _pagefrog_amp_status: '1'
  _edit_last: '1'
  _thumbnail_id: '2235'
  _wpb_vc_js_status: 'false'
  _yoast_wpseo_content_score: '30'
  _yoast_wpseo_primary_category: '6'
  post_views_count: '3650'
  dsq_thread_id: '5360143684'
  _schema_ref: '2137'
  _is_empty_after_transformation: 'no'
  _has_warnings_after_transformation: 'no'
author: archanaagwl
permalink: "/shiv/ardhanariteshwar-strot/"
excerpt: सत्-चित् और आनन्द–ईश्वर के तीन रूप हैं। इनमें सत्स्वरूप उनका मातृस्वरूप है,
  चित्स्वरूप उनका पितृस्वरूप है और उनके आनन्दस्वरूप के दर्शन अर्धनारीश्वररूप में ही
  होते हैं, जब ये दोनों मिलकर पूर्णतया एक हो जाते हैं।
---
<blockquote><span style="color: #800000;"><b>‘शंकर: पुरुषा: सर्वे स्त्रिय: सर्वा महेश्वरी।’ (शिवपुराण)</b></span></p></blockquote>
<p><span style="font-weight: 400;">अर्थात्--समस्त पुरुष भगवान सदाशिव के अंश और समस्त स्त्रियां भगवती शिवा की अंशभूता हैं, उन्हीं भगवान अर्धनारीश्वर से यह सम्पूर्ण चराचर जगत् व्याप्त है।</span></p>
<h3><b>शक्ति के बिना शिव ‘शव’ हैं</b></h3>
<p><span style="font-weight: 400;">शिव और शक्ति एक-दूसरे से उसी प्रकार अभिन्न हैं, जिस प्रकार सूर्य और उसका प्रकाश, अग्नि और उसका ताप तथा दूध और उसकी सफेदी। शिव में ‘इ’कार ही शक्ति है। ‘शिव’ से ‘इ’कार निकल जाने पर ‘शव’ ही रह जाता है। शास्त्रों के अनुसार बिना शक्ति की सहायता के शिव का साक्षात्कार नहीं होता। अत: आदिकाल से ही शिव-शक्ति की संयुक्त उपासना होती रही है।</span></p>
<h3><b>भगवान शिव के अर्धनारीश्वररूप का आध्यात्मिक रहस्य</b></h3>
<p><span style="font-weight: 400;">भगवान शिव का अर्धनारीश्वररूप जगत्पिता और जगन्माता के सम्बन्ध को दर्शाता है। सत्-चित् और आनन्द–ईश्वर के तीन रूप हैं। इनमें सत्स्वरूप उनका मातृस्वरूप है, चित्स्वरूप उनका पितृस्वरूप है और उनके आनन्दस्वरूप के दर्शन अर्धनारीश्वररूप में ही होते हैं, जब शिव और शक्ति दोनों मिलकर पूर्णतया एक हो जाते हैं। सृष्टि के समय परम पुरुष अपने ही वामांग से प्रकृति को निकालकर उसमें समस्त सृष्टि की उत्पत्ति करते हैं। शिव गृहस्थों के ईश्वर और विवाहित दम्पत्तियों के उपास्य देव हैं क्योंकि अर्धनारीश्वर शिव स्त्री और पुरुष की पूर्ण एकता की अभिव्यक्ति हैं। संसार की सारी विषमताओं से घिरे रहने पर भी अपने मन को शान्त व स्थिर बनाये रखना ही योग है। भगवान शिव अपने पारिवारिक सम्बन्धों से हमें इसी योग की शिक्षा देते हैं। अपनी धर्मपत्नी के साथ पूर्ण एकात्मकता अनुभव कर, उसकी आत्मा में आत्मा मिलाकर ही मनुष्य आनन्दरूप शिव को प्राप्त कर सकता है।</span></p>
<h3><b>क्यों हुआ अर्धनारीश्वर अवतार?</b></h3>
<p><span style="font-weight: 400;">भगवान शिव का अर्धनारीश्वरस्वरूप ब्रह्माजी की कामनाओं को पूर्ण करने वाला है। पुराणों के अनुसार लोकपितामह ब्रह्माजी ने सनक-सनन्दन आदि मानसपुत्रों का इस इच्छा से सृजन किया कि वे सृष्टि को आगे बढ़ायें परन्तु उनकी प्रजा की वृद्धि में कोई रुचि नहीं थी। अत: ब्रह्माजी भगवान सदाशिव और उनकी परमाशक्ति का चिंतन करते हुए तप करने लगे। इस तप से प्रसन्न होकर भगवान सदाशिव अर्धनारीश्वर रूप में ब्रह्माजी के पास आए और प्रसन्न होकर अपने वामभाग से अपनी शक्ति रुद्राणी को प्रकट किया। वे ही भवानी, जगदम्बा व जगज्जननी हैं। ब्रह्माजी ने भगवती रुद्राणी की स्तुति करते हुए कहा–</span></p>
<p><b>’हे देवि! आपके पहले नारी कुल का प्रादुर्भाव नहीं हुआ था, इसलिए आप ही सृष्टि की प्रथम नारीरूप, मातृरूप और शक्तिरूप हैं। आप अपने एक अंश से इस चराचर जगत् की वृद्धि हेतु मेरे पुत्र दक्ष की कन्या बन जायें।’</b><b><br />
</b><span style="font-weight: 400;">ब्रह्माजी की प्रार्थना पर देवी रुद्राणी ने अपनी भौंहों के मध्य भाग से अपने ही समान एक दिव्य नारी-शक्ति उत्पन्न की, जो भगवान शिव की आज्ञा से दक्ष प्रजापति की पुत्री </span><b>‘सती’</b><span style="font-weight: 400;"> के नाम से जानी गयीं। देवी रुद्राणी पुन: महादेवजी के शरीर में प्रविष्ट हो गयीं। अत: भगवान सदाशिव के अर्धनारीश्वररूप की उपासना में ही मनुष्य का कल्याण निहित है।</span></p>
<h3><b>अर्धनारीनटेश्वर स्तोत्र (हिन्दी अनुवाद सहित)</b></h3>
<blockquote><p><strong>चाम्पेयगौरार्धशरीरकायै कर्पूरगौरार्धशरीरकाय।</strong><br />
<strong>धम्मिल्लकायै च जटाधराय नम: शिवायै च नम: शिवाय।।१।।</strong></p></blockquote>
<p><span style="font-weight: 400;">आधे शरीर में चम्पापुष्पों-सी गोरी पार्वतीजी हैं और आधे शरीर में कर्पूर के समान गोरे भगवान शंकरजी सुशोभित हो रहे हैं। भगवान शंकर जटा धारण किये हैं और पार्वतीजी के सुन्दर केशपाश सुशोभित हो रहे हैं।  ऐसी पार्वतीजी और भगवान शंकर को प्रणाम है।।१।।</span></p>
<blockquote><p><strong>कस्तूरिकाकुंकुमचर्चितायै चितारज:पुंजविचर्चिताय।</strong><br />
<strong>कृतस्मरायै विकृतस्मराय नम: शिवायै च नम: शिवाय।।२।।</strong></p></blockquote>
<p><span style="font-weight: 400;">पार्वतीजी के शरीर में कस्तूरी और कुंकुम का लेप लगा है और भगवान शंकर के शरीर में चिता-भस्म का पुंज लगा है। पार्वतीजी कामदेव को जिलाने वाली हैं और भगवान शंकर उसे नष्ट करने वाले हैं, ऐसी पार्वतीजी और भगवान शंकर को प्रणाम है।।२।।</span></p>
<blockquote><p><strong>चलत्क्वणत्कंकणनूपुरायै पादाब्जराजत्फणीनूपुराय।</strong><br />
<strong>हेमांगदायै भुजगांगदाय नम: शिवायै च नम: शिवाय।।३।।</strong></p></blockquote>
<p><span style="font-weight: 400;">भगवती पार्वती के हाथों में कंकण और पैरों में नूपुरों की ध्वनि हो रही है तथा भगवान शंकर के हाथों और पैरों में सर्पों के फुफकार की ध्वनि हो रही है। पार्वतीजी की भुजाओं में बाजूबन्द सुशोभित हो रहे हैं और भगवान शंकर की भुजाओं में सर्प सुशोभित हो रहे हैं। ऐसी पार्वतीजी और भगवान शंकर को प्रणाम है।।३।।</span></p>
<blockquote><p><strong>विशालनीलोत्पललोचनायै विकासिपंकेरुहलोचनाय।</strong><br />
<strong>समेक्षणायै विषमेक्षणाय नम: शिवायै च नम: शिवाय।।४।।</strong></p></blockquote>
<p><span style="font-weight: 400;">पार्वतीजी के नेत्र प्रफुल्लित नीले कमल के समान सुन्दर हैं और भगवान शंकर के नेत्र विकसित कमल के समान हैं।  पार्वतीजी के दो सुन्दर नेत्र हैं और भगवान शंकर के (सूर्य, चन्द्रमा तथा अग्नि) तीन नेत्र हैं। ऐसी पार्वतीजी और भगवान शंकर को प्रणाम है।।४।।</span></p>
<blockquote><p><strong>मन्दारमालाकलितालकायै कपालमालांकितकन्धराय।</strong><br />
<strong>दिव्याम्बरायै च दिगम्बराय नम: शिवायै च नम: शिवाय।।५।।</strong></p></blockquote>
<p><span style="font-weight: 400;">पार्वतीजी के केशपाशों में मन्दार-पुष्पों की माला सुशोभित है और भगवान शंकर के गले में मुण्डों की माला सुशोभित हो रही है। पार्वतीजी के वस्त्र अति दिव्य हैं और भगवान शंकर दिगम्बर रूप में सुशोभित हो रहे हैं। ऐसी पार्वतीजी और भगवान शंकर को प्रणाम है।।५।।</span></p>
<blockquote><p><strong>अम्भोधरश्यामलकुन्तलायै तडित्प्रभाताम्रजटाधराय।</strong><br />
<strong>निरीश्वरायै निखिलेश्वराय नम: शिवायै च नम: शिवाय।।६।।</strong></p></blockquote>
<p><span style="font-weight: 400;">पार्वतीजी के केश जल से भरे काले मेघ के समान सुन्दर हैं और भगवान शंकर की जटा विद्युत्प्रभा के समान कुछ लालिमा लिए हुए चमकती दीखती है। पार्वतीजी परम स्वतन्त्र हैं अर्थात् उनसे बढ़कर कोई नहीं है और भगवान शंकर सम्पूर्ण जगत के स्वामी हैं। ऐसी पार्वतीजी और भगवान शंकर को प्रणाम है।।६।।</span></p>
<blockquote><p><strong>प्रपंचसृष्ट्युन्मुखलास्यकायै समस्तसंहारकताण्डवाय।</strong><br />
<strong>जगज्जनन्यैजगदेकपित्रे नम: शिवायै च नम: शिवाय।।७।।</strong></p></blockquote>
<p><span style="font-weight: 400;">भगवती पार्वती लास्य नृत्य करती हैं और उससे जगत की रचना होती है और भगवान शंकर का नृत्य सृष्टिप्रपंच का संहारक है। पार्वतीजी संसार की माता और भगवान शंकर संसार के एकमात्र पिता हैं। ऐसी पार्वतीजी और भगवान शंकर को प्रणाम है।।७।।</span></p>
<blockquote><p><strong>प्रदीप्तरत्नोज्ज्वलकुण्डलायै  स्फुरन्महापन्नगभूषणाय।</strong><br />
<strong>शिवान्वितायै च शिवान्विताय नम: शिवायै च नम: शिवाय।।८।।</strong></p></blockquote>
<p><span style="font-weight: 400;">पार्वतीजी प्रदीप्त रत्नों के उज्जवल कुण्डल धारण किए हुई हैं और भगवान शंकर फूत्कार करते हुए महान सर्पों का आभूषण धारण किए हैं। भगवती पार्वतीजी भगवान शंकर की और भगवान शंकर भगवती पार्वती की शक्ति से समन्वित हैं। ऐसी पार्वतीजी और भगवान शंकर को प्रणाम है।।८।।</span></p>
<h3><b>स्तोत्र पाठ का फल</b></h3>
<blockquote><p><strong>एतत् पठेदष्टकमिष्टदं यो भक्त्या स मान्यो भुवि दीर्घजीवी।</strong><br />
<strong>प्राप्नोति सौभाग्यमनन्तकालं भूयात् सदा तस्य समस्तसिद्धि:।।९।।</strong></p></blockquote>
<p><span style="font-weight: 400;">आठ श्लोकों का यह स्तोत्र अभीष्ट सिद्धि करने वाला है। जो व्यक्ति भक्तिपूर्वक इसका पाठ करता है, वह समस्त संसार में सम्मानित होता है और दीर्घजीवी बनता है, वह अनन्त काल के लिए सौभाग्य व समस्त सिद्धियों को प्राप्त करता है।</span></p>
<blockquote><p><strong>।।इति आदिशंकराचार्य विरचित अर्धनारीनटेश्वरस्तोत्रम् सम्पूर्णम्।।</strong></p></blockquote>
<p><b>शक्तिसहित शिव सब कुछ करने में समर्थ हैं, पर शक्ति के बिना वे स्पन्दन भी नहीं कर सकते। अत: ब्रह्मा, विष्णु आदि सबकी आराध्या तुझ परमशक्ति सहित शिव का कोई पुण्यहीन व्यक्ति प्रणाम व स्तवन नहीं कर सकता। (बड़े पुण्य से ही आपकी स्तुति का संयोग मिलता है।)--सौन्दर्य लहरी</b></p>
