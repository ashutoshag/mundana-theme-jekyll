---
layout: post
title: हनुमानजी अमर हैं तो अब वे कहां हैं ?
date: 2019-02-01 16:02:26.000000000 -08:00
type: post
parent_id: '0'
published: true
password: ''
status: publish
categories:
- Shiv
tags:
- hanuman
- hanuman ji
- अयोध्या
meta:
  _schema_ref: '2137'
  _vc_post_settings: a:1:{s:10:"vc_grid_id";a:0:{}}
  post_views_count: '352'
  _is_empty_after_transformation: 'no'
  _has_warnings_after_transformation: 'no'
  _schema_json: a:12:{s:8:"@context";s:18:"http://schema.org/";s:5:"@type";s:16:"ScholarlyArticle";s:16:"mainEntityOfPage";a:2:{s:5:"@type";s:7:"WebPage";s:3:"@id";s:49:"http://aaradhika.com/shiv/hanuman-ji-niwas-sthan/";}s:3:"url";s:49:"http://aaradhika.com/shiv/hanuman-ji-niwas-sthan/";s:8:"headline";s:91:"हनुमानजी
    अमर हैं तो अब वे कहां हैं...";s:13:"datePublished";s:25:"2019-02-01T16:02:26+00:00";s:12:"dateModified";s:25:"2019-02-01T16:02:34+00:00";s:9:"publisher";a:4:{s:5:"@type";s:12:"Organization";s:3:"@id";s:34:"http://aaradhika.com/#organization";s:4:"name";s:13:"Aaradhika.com";s:4:"logo";a:4:{s:5:"@type";s:11:"ImageObject";s:3:"url";s:70:"https://aaradhika.com/wp-content/uploads/2017/04/aaradhika_544x180.png";s:5:"width";i:600;s:6:"height";i:60;}}s:5:"image";a:4:{s:5:"@type";s:11:"ImageObject";s:3:"url";s:79:"http://aaradhika.com/wp-content/uploads/2019/02/bhagwan-hanuman-ji-shri-ram.jpg";s:5:"width";i:696;s:6:"height";i:479;}s:14:"articleSection";s:4:"Shiv";s:11:"description";s:555:"जहां
    भी रामकथा या रामनाम का कीर्तन होता है, वहां वे गुप्त रूप से सबसे पहले पहुंच जाते
    हैं । दोनों हाथ जोड़कर सिर से लगाये सबसे अंत तक वहां वे खड़े ही रहते हैं । प्रेम
    के कारण उनके नेत्रों से बराबर आंसू झरते रहते हैं ।";s:6:"author";a:4:{s:5:"@type";s:6:"Person";s:4:"name";s:15:"Archana
    Agarwal";s:3:"url";s:40:"http://aaradhika.com/author/archanaagwl/";s:5:"image";a:4:{s:5:"@type";s:11:"ImageObject";s:3:"url";s:75:"http://2.gravatar.com/avatar/295dbdbc9ef4993cd8a4fe095a5e1380?s=96&d=mm&r=g";s:6:"height";i:96;s:5:"width";i:96;}}}
  _yoast_wpseo_primary_category: '6'
  _thumbnail_id: '4002'
  _edit_last: '1'
  _schema_json_timestamp: '1563553760'
  _yoast_wpseo_content_score: '30'
author:
  login: archanaagwl
  email: archana.agwl@gmail.com
  display_name: Archana Agarwal
  first_name: Archana
  last_name: Agarwal
permalink: "/shiv/hanuman-ji-niwas-sthan/"
excerpt: जहां भी रामकथा या रामनाम का कीर्तन होता है, वहां वे गुप्त रूप से सबसे पहले
  पहुंच जाते हैं । दोनों हाथ जोड़कर सिर से लगाये सबसे अंत तक वहां वे खड़े ही रहते
  हैं । प्रेम के कारण उनके नेत्रों से बराबर आंसू झरते रहते हैं ।
---
<p><!-- wp:paragraph --></p>
<p>प्राय: लोगों के मन में यह सवाल रहता है कि <strong>‘हनुमानजी अमर हैं तो अब वे कहां हैं ?’ </strong>यहां इस पोस्ट में यही बताया गया है कि <a href="http://aaradhika.com/shiv/hanuman-ji-12-names/">हनुमानजी</a> किसके आशीर्वाद से चिरंजीवी हुए और अब वे कहां हैं ?</p>
<p><!-- /wp:paragraph --></p>
<p><!-- wp:paragraph --></p>
<p>श्रीराम के अनन्य सेवक हनुमानजी <strong>अमर, चिरंजीवी </strong>और <strong>सनातन</strong> हैं । उन्हें चिरंजीवी होने का वरदान माता सीता और प्रभु श्रीराम दोनों ने ही दिया है । माता सीता हनुमानजी को आशीष देते हुए कहती हैं—</p>
<p><!-- /wp:paragraph --></p>
<p><!-- wp:paragraph --></p>
<p><strong>अजर अमर गुननिधि सुत होहू । <br />करहुँ बहुत रघुनायक छोहू ॥<br />करहुँ कृपा प्रभु अस सुनि काना । <br />निर्भर प्रेम मगन हनुमाना ।। (श्रीरामचरितमानस, सुन्दरकाण्ड)</strong></p>
<p><!-- /wp:paragraph --></p>
<p><!-- wp:paragraph --></p>
<p>अर्थात्—हे पुत्र ! तुम अजर (बुढ़ापे से रहित), अमर और गुणों के खजाने होओ । श्रीरघुनाथजी तुम पर बहुत कृपा करें । 'प्रभु &nbsp;कृपा करें' ऐसा कानों से सुनते ही हनुमान जी पूर्ण प्रेम में मग्न हो गए ।<br />भगवान श्रीरामजी जब अपनी मानव लीला को संवरण कर साकेत जाने लगे, उस समय उन्होंने हनुमान को अपने पास बुलाकर कहा—</p>
<p><!-- /wp:paragraph --></p>
<p><!-- wp:paragraph --></p>
<p>‘हे हनुमान ! अब मैं अपने लोक को प्रस्थान कर रहा हूँ । देवी सीता तुम्हें अमरत्व का वर पहले ही दे चुकी हैं, इसलिए अब तुम भूलोक में रहकर शान्ति, प्रेम, ज्ञान तथा भक्ति का प्रचार करो । मेरे वियोग का दु:ख तुम्हें नहीं होना चाहिए, क्योंकि मैं अदृश्य रूप में सदैव तुम्हारे पास ही बना रहूंगा  तथा तुम्हारा हृदय ही मेरा निवास-स्थान होगा । द्वापर युग में जब मैं कृष्ण के रूप में पुन: अवतार धारण करुंगा तब मेरी तुमसे फिर भेंट होगी । जहां भी मेरी कथा तथा कीर्तन हो तुम वहां निरन्तर उपस्थित रहना तथा मेरे भक्तों की सहायता करते रहना । तुम्हें संसार में कभी कोई कष्ट नहीं होगा, इसके अतिरिक्त अपने भक्तों का कष्ट दूर करने की सामर्थ्य भी तुम्हें प्राप्त होगी । जिस स्थान पर मेरा मन्दिर बनेगा और जहां मेरी पूजा होगी, वहां तुम्हारी मूर्ति भी रहेगी और लोग तुम्हारी पूजा भी करेंगे । वास्तव में तुम <strong><a href="http://aaradhika.com/shiv/11-shiv-rudra-avatar/">रुद्र</a></strong> के अवतार होने के कारण हम-तुम अभिन्न हैं । सेवक-स्वामी के अनन्य प्रेम-भाव को विश्व में उजागर करने के लिए ही हमने अब तक की सभी लीलाएं की हैं । जो लोग भक्ति और श्रद्धापूर्वक मेरा तथा तुम्हारा स्मरण करेंगे, वे समस्त संकटों से छूट कर मनोवांछित फल प्राप्त करते रहेंगे । लोक में जब तक मेरी कथा रहेगी, तब तक तुम्हारी सुकीर्ति भी जीवित बनी रहेगी । तुमने मेरे पर जो-जो उपकार किए हैं, उनका बदला मैं कभी नहीं चुका सकता ।’</p>
<p><!-- /wp:paragraph --></p>
<p><!-- wp:paragraph --></p>
<p>इतना कह कर <a href="http://aaradhika.com/krishna/shri-ram-vijay-mantra/">श्रीरामजी</a> ने अपनी मानवी लीला संवरण कर ली । हनुमानजी नेत्रों में अश्रु भरकर श्रीसीताराम को बार-बार प्रणाम कर तपस्या के लिए हिमालय चले गए ।</p>
<p><!-- /wp:paragraph --></p>
<p><!-- wp:heading --></p>
<h2><strong>हनुमानजी का इन स्थानों पर है निवास</strong></h2>
<p><!-- /wp:heading --></p>
<p><!-- wp:paragraph --></p>
<p><strong>▪️रामकथा में हनुमानजी का निवास</strong>—श्रीरामजी के साकेत धाम प्रस्थान के बाद हनुमानजी अपने प्रभु के आदेशानुसार उन्हीं के गुणों का कीर्तन एवं श्रवण करते हुए भूतल पर भ्रमण करने लगे । <strong>हनुमानजी का राम-नाममय विग्रह</strong> है । उनके रोम-रोम में राम-नाम अंकित है। उनके वस्त्र, आभूषण, आयुध–सब राम-नाम से बने हैं । &nbsp;उनके भीतर-बाहर सर्वत्र आराध्य श्रीराम हैं। उनका रोम-रोम श्रीराम के अनुराग से रंजित है। जहां भी रामकथा या रामनाम का कीर्तन होता है, वहां वे गुप्त रूप से सबसे पहले पहुंच जाते हैं । दोनों हाथ जोड़कर सिर से लगाये सबसे अंत तक वहां वे खड़े ही रहते हैं । प्रेम के कारण उनके नेत्रों से बराबर आंसू झरते रहते हैं ।</p>
<p><!-- /wp:paragraph --></p>
<p><!-- wp:paragraph --></p>
<p><strong>सुनहिं पवनसुत सर्बदा आँखिन अंबु बहाइ । <br />छकत रामपद-प्रेम महँ सकल सुरत बिसराइ ।। <br />अरु जहँ जहँ रघुपति-कथा सादर बाँचत कोइ । <br />तहँ तहँ धरि सिर अंजली सुनत पुलक तन सोइ ।।  <br />(महाराजा रघुराजसिंहजी द्वारा रचित रामरसिकावली, त्रेतायुगखण्ड, प्रथम अध्याय)</strong></p>
<p><!-- /wp:paragraph --></p>
<p><!-- wp:paragraph --></p>
<p>▪️<strong>किम्पुरुषवर्ष में हनुमानजी का निवास</strong>—किम्पुरुषवर्ष हेमकूट पर्वत के दक्षिण में स्थित है । हेमकूट पर्वत हिमालय में तपस्या करने का वह स्थान है, जहां शीघ्र ही सिद्धि मिल जाती है । यह गंधर्व और किन्नरों का निवासस्थान है । </p>
<p><!-- /wp:paragraph --></p>
<p><!-- wp:paragraph --></p>
<p>(देवताओं की एक जाति का नाम गन्धर्व है । इनका एक अलग लोक होता है जहां ये निवास करते हैं ।<br />ये देवताओं के गायक, नृत्यक और स्तुति पढ़ने वाले होते हैं । गन्धर्वों में तुम्बरु और हाहा-हूहू बहुत प्रसिद्ध हैं । <strong>देवर्षि नारद</strong> ने गन्धर्वों से ही संगीत सीखा था और इसी कारण वे लोक में हरिगुणगान करते हुए भगवान विष्णु को अति प्रिय हुए ।)</p>
<p><!-- /wp:paragraph --></p>
<p><!-- wp:paragraph --></p>
<p>किम्पुरुषवर्ष में हनुमानजी तुम्बुरु आदि गन्धर्वों द्वारा मधुर-मधुर बाजे-बजाते हुए गायी जाने वाली श्रीराम-कथा का श्रवण करते हैं, श्रीराम का मन्त्र जपते और स्तुति करते रहते हैं, उनके नेत्रों से अश्रु झरते रहते हैं ।</p>
<p><!-- /wp:paragraph --></p>
<p><!-- wp:paragraph --></p>
<p><strong>गर्गसंहिता</strong> के विश्वजित्-खण्ड में लिखा है कि किम्पुरुषवर्ष में श्रीरामचन्द्रजी सीताजी के साथ विराजमान हैं । हनुमानजी संगीत के महारथी आर्ष्टिषेण के साथ वहां उनके दर्शन के लिए आया करते हैं ।</p>
<p><!-- /wp:paragraph --></p>
<p><!-- wp:paragraph --></p>
<p><strong>अध्यात्म रामायण</strong> में भी हनुमानजी का तपस्या के लिए हिमालय (किम्पुरुषवर्ष) में जाकर निवास करने का उल्लेख मिलता है ।</p>
<p><!-- /wp:paragraph --></p>
<p><!-- wp:paragraph --></p>
<p>नारदजी ने भी किम्पुरुषवर्ष में हनुमानजी को वन की सामग्री से श्रीराम की मूर्ति का पूजन करते हुए और गंधर्वों के मुख से रामायण का गान सुनते हुए देखा था । हनुमानजी ने नारदजी से कहा—‘मैं श्रीराम की मूर्ति का पूजन दर्शन करते हुए यहां निवास करता हू्ँ ।’</p>
<p><!-- /wp:paragraph --></p>
<p><!-- wp:paragraph --></p>
<p><strong>▪️अयोध्या में निवास</strong>—अयोध्या श्रीराम की पुरी है । हनुमानजी इस पुरी में नित्य निवास करके अपने आराध्य श्रीराम की सेवा करते हैं । अयोध्या स्थित <strong>हनुमानगढ़ी</strong> हनुमानजी की सेवा की प्रतीक है । </p>
<p><!-- /wp:paragraph --></p>
<p><!-- wp:paragraph --></p>
<p>बृहद् ब्रह्मसंहिता के अनुसार श्रीराम के अनन्य सेवक महावीर हनुमान साकेत धाम (अयोध्या) की ईशान दिशा में रक्षक के रूप में सदा विराजमान रहते हैं । </p>
<p><!-- /wp:paragraph --></p>
<p><!-- wp:paragraph --></p>
<p>▪️महाभारत के युद्ध में भी हनुमानजी उपस्थित रहे । वे अर्जुन के रथ की ध्वजा पर बैठे रहते थे । उनके बैठे रहने से अर्जुन के रथ को कोई पीछे नहीं हटा सकता था । कई बार उन्होंने अर्जुन की रक्षा भी की । एक बार हनुमानजी ने भीम, अर्जुन और गरुड़जी को अभिमान करने से बचाया था ।</p>
<p><!-- /wp:paragraph --></p>
<p><!-- wp:paragraph --></p>
<p>हनुमानजी जीवन्मुक्त हैं, सर्वलोकगामी हैं, वे अपनी इच्छानुसार कभी भी जाकर अपने भक्तों को दर्शन देते रहते हैं ।</p>
<p><!-- /wp:paragraph --></p>
